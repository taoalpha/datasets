{"libName":"libai_shi","name":"李白诗全集","desc":"","lastUpdated":1611403171940,"data":[{"author":"李白","paragraphs":["三十六離宮，樓臺與天通。","閣道步行月，美人愁煙空。","恩疎寵不及，桃李傷春風。","淫樂意何極，金輿向回中。","萬乘出黃道，千旗揚彩虹。","前軍細柳北，後騎甘泉東。","豈問渭川老，寧邀襄野童。","秋暮瑤池宴，歸來樂未窮。"],"tags":["忧国忧民","鼓吹曲辞","乐府"],"title":"鼓吹曲辭 上之回","id":"fc93bc26-debb-52b9-b4f5-8e33bb835799","dynasty":"唐","type":"诗"},{"author":"李白","paragraphs":["去年戰桑乾源，今年戰蔥河道。","洗兵條支海上波，放馬天山雪中草。","萬里長征戰，三軍盡衰老。","匈奴以殺戮爲耕作，古來唯見白骨黃沙田。","秦家築城備胡處，漢家還有烽火然。","烽火然不息，征戰無已時。","野戰格鬬死，敗馬號鳴向天悲。","烏鳶啄人腸，銜飛上挂枯樹枝。","士卒塗草莽，將軍空爾爲。","乃知兵者是凶器，聖人不得已而用之。"],"tags":["忧国忧民","战争","鼓吹曲辞","乐府","讽刺"],"title":"鼓吹曲辭 戰城南","id":"9d895081-4313-589a-8059-210e280347ad","dynasty":"唐","type":"诗"},{"author":"李白","paragraphs":["君不見黃河之水天上來，奔流到海不復回。","君不見高堂明鏡悲白髮，朝如青絲暮成雪。","人生得意須盡歡，莫使金尊空對月。","天生我材必有用，千金散盡還復來。","烹羊宰牛且爲樂，會須一飲三百杯。","岑夫子，丹丘生，將進酒，杯莫停。","與君歌一曲，請君爲我側耳聽。","鐘鼓饌玉不足貴，但願長醉不復醒。","古來聖賢皆寂寞，惟有飲者留其名。","陳王昔時宴平樂，斗酒十千恣歡謔。","主人何爲言少錢，徑須酤取對君酌。","五花馬，千金裘，呼兒將出換美酒，與爾同銷萬古愁。"],"tags":["唐诗三百首","黄河","咏物","抒情","鼓吹曲辞","乐府","宴饮","哲理","水","咏物诗"],"title":"鼓吹曲辭 將進酒","id":"1bbb270f-2cbb-5579-a547-d5c106ec6a24","dynasty":"唐","type":"诗"},{"author":"李白","paragraphs":["君馬黃，我馬白。","馬色雖不同，人心本無隔。","共作遊冶盤，雙行洛陽陌。","長劒既照曜，高冠何赩赫。","各有千金裘，俱爲五侯客。","猛虎落陷穽，壯夫時屈厄。","相知在急難，獨好亦何益。"],"tags":["知己","鼓吹曲辞","乐府"],"title":"鼓吹曲辭 君馬黃","id":"d95253a1-52c7-5e01-a183-818dff7b2e05","dynasty":"唐","type":"诗"},{"author":"李白","paragraphs":["我思仙人，乃在碧海之東隅。","海寒多天風，白波連山倒蓬壺。","長鯨噴湧不可涉，撫心茫茫淚如珠。","西來青鳥東飛去，願寄一書謝麻姑。"],"title":"鼓吹曲辭 有所思","id":"5d6aa2b6-92b3-5c1d-8d21-dd0b27ab1f6d","dynasty":"唐","type":"诗"},{"author":"李白","paragraphs":["辟邪伎作鼓吹驚，雉子班之奏曲成。","喔咿振迅欲飛鳴，扇錦翼，雄風生。","雙雌同飲啄，趫悍誰能爭。","乍向草中耿介死，不求黃金籠下生。","天地至廣大，何惜遂物情。","善卷讓天子，務光亦逃名。","所貴曠士懷，朗然合太清。"],"title":"鼓吹曲辭 雉子班","id":"a495fb1d-5da6-56bc-952c-22d913046209","dynasty":"唐","type":"诗"},{"author":"李白","paragraphs":["垂楊拂綠水，搖豔東風年。","花明玉關雪，葉暖金窗煙。","美人結長恨，相對心悽然。","攀條折春色，遠寄龍庭前。"],"tags":["思念","春天","女子","乐府","横吹曲辞"],"title":"橫吹曲辭 折楊柳","id":"87c1f9d9-842d-526b-8f3a-e9a8260d170b","dynasty":"唐","type":"诗"},{"author":"李白","paragraphs":["明月出天山，蒼茫雲海間。","長風幾萬里，吹度玉門關。","漢下白登道，胡窺青海灣。","由來征戰地，不見有人還。","戍客望邊色，思歸多苦顏。","高樓當此夜，歎息未應閑。"],"tags":["唐诗三百首","中秋","边塞","山","思乡","乐府","描写山","写山","征人"],"title":"橫吹曲辭 關山月","id":"ba6551c1-8984-5ac3-a027-c6b1ac14f647","dynasty":"唐","type":"诗"},{"author":"李白","paragraphs":["白玉誰家郎，回車渡天津。","看花東上陌，驚動洛陽人。"],"title":"橫吹曲辭 洛陽陌","id":"34b05565-220b-5b31-9dcc-02e2f393d8c7","dynasty":"唐","type":"诗"},{"author":"李白","paragraphs":["紫騮行且嘶，雙飜碧玉蹄。","臨流不肎渡，似惜錦障泥。","白雪關山遠，黃雲海樹迷。","揮鞭萬里去，安得念春閨。"],"tags":["写马","乐府","横吹曲辞","思乡","边塞","马"],"title":"橫吹曲辭 紫騮馬","id":"6d33c712-8235-5022-94f8-a89bb90cacfb","dynasty":"唐","type":"诗"},{"author":"李白","paragraphs":["幽州胡馬客，綠眼虎皮冠。","笑拂兩隻箭，萬人不可干。","彎弓若轉月，白雁落雲端。","雙雙掉鞭行，遊獵向樓蘭。","出門不顧後，報國死何難。","天驕五單于，狼戾好凶殘。","牛馬散北海，割鮮若虎餐。","雖居燕支山，不道朔雪寒。","婦女馬上笑，顏如赬玉盤。","飜入射鳥獸，花月醉雕鞍。","旄頭四光芒，爭戰若蜂攢。","白刃灑赤血，流沙爲之丹。","名將古誰是，疲兵良可歎。","何時天狼滅？父子得閑安。"],"tags":["厌恶","战争","生活","边塞","人民"],"title":"橫吹曲辭 幽州胡馬客歌","id":"2fff07e6-1ed7-5656-8345-9bc38a522b6e","dynasty":"唐","type":"诗"},{"author":"李白","paragraphs":["銀鞍白鼻騧，綠地障泥錦。","細雨春風花落時，揮鞭且就胡姬飲。"],"tags":["抒情","豪迈","写景"],"title":"橫吹曲辭 白鼻騧","id":"cbee9358-3fc2-5c7e-aef1-26be89193513","dynasty":"唐","type":"诗"},{"author":"李白","paragraphs":["黃河西來決崐崘，咆吼萬里觸龍門。","波滔天，堯咨嗟。","大禹理百川，兒啼不窺家。","殺湍湮洪水，九州始蠶麻。","其害乃去，茫然風沙。","被髮之叟狂而癡，清晨徑流欲奚爲。","旁人不惜妻止之，公無渡河苦渡之。","虎可搏，河難憑。","公果溺死流海湄，有長鯨白齒若雪山。","公乎公乎，挂骨於其間，箜篌所悲竟不還。"],"tags":["黄河","相和歌辞","乐府"],"title":"相和歌辭 公無渡河","id":"fbaf760a-67df-5e5f-831a-a864bfe010e0","dynasty":"唐","type":"诗"},{"author":"李白","paragraphs":["登高丘而望遠海，六鼇骨已霜，三山流安在。","扶桑半摧折，白日沈光彩。","銀臺金闕如夢中，秦皇漢武空相待。","精衛費木石，黿鼉無所憑。","君不見驪山茂陵盡灰滅，牧羊之子來攀登。","盜賊劫寶玉，精靈竟何能。"],"tags":["相和歌辞","登高","联想","乐府"],"title":"相和歌辭 登高丘而望遠","id":"828cebcb-66c0-5e7e-95c9-67996a74f2aa","dynasty":"唐","type":"诗"},{"author":"李白","paragraphs":["松子棲金華，安期入蓬海。","此人古之仙，羽化竟何在？","浮生速流電，倏忽變光彩。","天地無凋換，容顏有遷改。","對酒不肯飲，含情欲誰待。"],"tags":["相和歌辞","人生","乐府","感慨"],"title":"相和歌辭 對酒二首 一","id":"3c5a4917-3c1d-5d5e-9ee5-bd537250c8c7","dynasty":"唐","type":"诗"},{"author":"李白","paragraphs":["勸君莫拒杯，春風笑人來。","桃李如舊識，傾花向我開。","流鶯啼碧樹，明月窺金罍。","昨來朱顏子，今日白髮催。","棘生石虎殿，鹿走姑蘇臺。","自古帝王宅，城闕閉黃埃。","君若不飲酒，昔人安在哉。"],"title":"相和歌辭 對酒二首 二","id":"546f1c8b-cb36-5c37-9425-e11d34e88837","dynasty":"唐","type":"诗"},{"author":"李白","paragraphs":["美女渭橋東，春還事蠶作。","五馬如飛龍，青絲結金絡。","不知誰家子，調笑來相謔。","妾本秦羅敷，玉顏豔名都。","綠條映素手，采桑向城隅。","使君且不顧，況復論秋胡。","寒螿愛碧草，鳴鳳棲青梧。","託心自有處，但怪傍人愚。","徒令白日暮，高駕空踟躕。"],"tags":["相和歌辞","写人","忠贞","乐府","赞美"],"title":"相和歌辭 陌上桑","id":"53a5a29c-5b1c-5779-b60f-3d78e788d913","dynasty":"唐","type":"诗"},{"author":"李白","paragraphs":["日出東方隈，似從地底來。","歷天又入海，六龍所舍安在哉？其始與終古不息，人非元氣安能與之久裴回。","草不謝榮於春風，木不怨落於秋天。","誰揮鞭策驅四運，萬物興歇皆自然。","羲和羲和，汝奚汩沒於荒淫之波。","魯陽何德？駐景揮戈。","逆道違天，矯誣實多。","吾將囊括大塊，浩然與溟涬同科。"],"tags":["说理","抒情","叙事"],"title":"相和歌辭 日出行","id":"28d86456-133a-5320-97f9-b0c9e4129ce1","dynasty":"唐","type":"诗"},{"author":"李白","paragraphs":["漢家秦地月，流影照明妃。","一上玉關道，天涯去不歸。","漢月還從東海出，明妃西嫁無來日。","燕支長寒雪作花，蛾眉顦顇沒胡沙。","生乏黃金枉圖畫，死留青冢使人嗟。"],"tags":["相和歌辞","写人","乐府"],"title":"相和歌辭 王昭君二首 一","id":"821b7317-4254-5628-b1f8-8696765b9635","dynasty":"唐","type":"诗"},{"author":"李白","paragraphs":["昭君拂玉鞍，上馬啼紅頰。","今日漢宮人，明朝胡地妾。"],"title":"相和歌辭 王昭君二首 二","id":"8958d30d-85d9-5b91-8bca-e32aab1fa149","dynasty":"唐","type":"诗"},{"author":"李白","paragraphs":["桃李得日開，榮華照當年。","東風動百物，草木盡欲言。","枯枝無醜葉，涸水吐清泉。","大力運天地，羲和無停鞭。","功名不早著，竹帛將何宣？","桃李務青春，誰能貫白日。","富貴與神仙，蹉跎成兩失。","金石猶銷鑠，風霜無久質。","畏落日月後，強歡歌與酒。","秋霜不惜人，倏忽侵蒲柳。"],"tags":["相和歌辞","理想","乐府","建功立业"],"title":"相和歌辭 長歌行","id":"f88c7e43-3c8f-57d1-aa04-b6f983a69e1a","dynasty":"唐","type":"诗"},{"author":"李白","paragraphs":["白日何短短，百年苦易滿。","蒼穹浩茫茫，萬劫太極長。","麻姑垂兩鬢，一半已成霜。","天公見玉女，大笑億千場。","吾欲攪六龍，回車挂扶桑。","北斗酌美酒，勸龍各一觴。","富貴非所願，爲人駐頹光。"],"tags":["惜时","相和歌辞","人生","时间"],"title":"相和歌辭 短歌行","id":"ed13d2b1-0247-5223-b683-c3f761d48e18","dynasty":"唐","type":"诗"},{"author":"李白","paragraphs":["朝作猛虎行，暮作猛虎吟。","腸斷非關隴頭水，淚下不爲雍門琴。","旌旗繽紛兩河道，戰鼓驚山欲傾倒。","秦人半作燕地囚，胡馬飜銜洛陽草。","一輸一失關下兵，朝降夕叛幽薊城。","巨鼇未斬海水動，魚龍奔走安得寧。","頗似楚漢時，飜覆無定止。","朝過博浪沙，暮入淮陰市。","張良未遇韓信貧，劉項存亡在兩臣。","暫到下邳受兵略，來投漂母作主人。","賢哲栖栖古如此，今時亦棄青雲士。","有策不敢犯龍鱗，竄身南國避胡塵。","寶書長劒挂高閣，金鞍駿馬散故人。","昨日方爲宣城客，掣鈴交通二千石。","有時六博快壯心，繞牀三帀呼一擲。","楚人每道張旭奇，心藏風雲世莫知。","三吳邦伯多顧盼，四海雄俠皆相推。","蕭曹曾作沛中吏，攀龍附鳳當有時。","溧陽酒樓三月春，楊花漠漠愁殺人。","胡人綠眼吹玉笛，吳歌白紵飛梁塵。","丈夫相見且爲樂，槌牛撾鼓會衆賓。","我從此去釣東海，得魚笑寄情相親。"],"tags":["忧国忧民","相和歌辞","乐府"],"title":"相和歌辭 猛虎行","id":"4d5e7c4e-6681-5428-a0e2-cb222b05df63","dynasty":"唐","type":"诗"},{"author":"李白","paragraphs":["從軍玉門道，逐虜金微山。","笛奏梅花曲，刀開明月環。","鼓聲鳴海上，兵氣擁雲間。","願斬單于首，長驅靜鐵關。"],"tags":["战争","乐府","建功立业"],"title":"相和歌辭 從軍行二首 一","id":"b84cefad-62fd-52d7-a24b-560b82d7a5c8","dynasty":"唐","type":"诗"},{"author":"李白","paragraphs":["百戰沙場碎鐵衣，城南已合數重圍。","突營射殺呼延將，獨領殘兵千騎歸。"],"tags":["战争","边塞","相和歌辞"],"title":"相和歌辭 從軍行二首 二","id":"44efc4d3-1a98-532c-838f-94952cd05703","dynasty":"唐","type":"诗"},{"author":"李白","paragraphs":["玉不自言如桃李，魚目笑之卞和恥。","楚國青蠅何太多？連城白璧遭讒毀。","荆山長號泣血人，忠臣死爲刖足鬼。","聽曲知甯戚，[夷]吾因小妻。","秦穆五羊皮，買死百里奚。","洗拂青雲上，當時賤如泥。","朝歌鼓刀叟，虎變蟠溪中。","一舉釣六合，逐荒營丘東。","平生渭水曲，誰識此老翁。","奈何今之人，雙目送征鴻。"],"tags":["仕途","相和歌辞","感伤","乐府"],"title":"相和歌辭 鞠歌行","id":"9c1f4cf0-c870-5322-b387-c06658e7dbe4","dynasty":"唐","type":"诗"},{"author":"李白","paragraphs":["北上何所苦，北上緣太行。","磴道盤且峻，巉巖凌穹蒼。","馬足蹶側石，車輪摧高岡。","沙塵接幽州，烽火連朔方。","殺氣毒劒戟，嚴風裂衣裳。","奔鯨夾黃河，鑿齒屯洛陽。","前行無歸日，返顧思舊鄉。","慘戚冰雪裏，悲號絕中腸。","尺布不掩體，皮膚劇枯桑。","汲水澗谷阻，采薪隴坂長。","猛虎又掉尾，磨牙皓秋霜。","草木不可湌，飢飲零露漿。","歎此北上苦，停驂爲之傷。","何日王道平？開顏覩天光。"],"tags":["黄河","愁苦","战争","人民","同情"],"title":"相和歌辭  北上行","id":"92eb5dd0-e2b3-5fad-97c3-6107930bc702","dynasty":"唐","type":"诗"},{"author":"李白","paragraphs":["胡風吹代馬，北擁魯陽關。","吳兵照海雪，西討何時還？","半渡上遼津，黃雲慘無顏。","老母與子別，呼天野草間。","白馬繞旌旗，悲鳴相追攀。","白楊秋月苦，早落豫章山。","本爲休明人，斬虜素不閑。","豈惜戰鬬死，爲君埽兇頑。","精感石沒羽，豈忘憚險艱。","樓船若鯨飛，波蕩落星灣。","此曲不可奏，三軍鬢成斑。"],"tags":["相和歌辞","战争","乐府","同情"],"title":"相和歌辭  豫章行","id":"25b20baf-3d79-5c9a-8afc-d4a473d1123c","dynasty":"唐","type":"诗"},{"author":"李白","paragraphs":["朝騎五花馬，謁帝出銀臺。","秀色誰家子，雲車珠箔開。","金鞭遙指點，玉勒近遲回。","夾轂相借問，疑從天上來。","憐腸愁欲斷，斜日復相催。","下車何輕盈，飄然似落梅。","邀入青綺門，當歌共銜杯。","銜杯映歌扇，似月雲中見。","相見不相親，不如不相見。","相見情已深，未語可知心。","胡爲守空閨，孤眠愁錦衾。","錦衾與羅幃，纏緜會有時。","春風正澹蕩，暮雨來何遲？","願因三青鳥，更報長相思。","光景不待人，須臾髮成絲。","當年失行樂，老去徒傷悲。","持此道密意，無令曠佳期。"],"tags":["遗憾","相和歌辞","理想","乐府","积极"],"title":"相和歌辭 相逢行二首 一","id":"7e128c90-00a9-509a-ba54-d19c5cd93ad8","dynasty":"唐","type":"诗"},{"author":"李白","paragraphs":["相逢紅塵內，高揖黃金鞭。","萬戶垂楊裏，君家阿那邊。"],"title":"相和歌辭 相逢行二首 二","id":"711110a4-41b8-5ada-925e-c1d0a853b1fd","dynasty":"唐","type":"诗"},{"author":"李白","paragraphs":["來日一身，攜糧負薪。","道長食盡，苦口焦脣。","今日醉飽，樂過千春。","仙人相存，誘我遠學。","海陵三山，陸憩五嶽。","乘龍上三天，飛目瞻兩角。","授以神藥，金丹滿握。","蟪蛄蒙恩，深媿短促。","思填東海，彊銜一木。","道重天地，軒師廣成。","蟬翼九五，以求長生。","下士大笑，如蒼蠅聲。"],"title":"相和歌辭 來日大難","id":"50f5424e-6922-51b6-8d56-c386e9e2ad6f","dynasty":"唐","type":"诗"},{"author":"李白","paragraphs":["行至上留田，孤墳何崢嶸。","積此萬古恨，春草不復生。","悲風四邊來，腸斷白楊聲。","借問誰家地，埋沒蒿里塋。","古老向余言，言是上留田。","蓬科馬鬣今已平，昔之弟死兄不葬。","他人於此舉銘旌，一鳥死，","百鳥鳴，一獸死，百獸驚。","桓山之禽別離苦，欲去迴翔不能征。","田氏倉卒骨肉分，青天白日摧紫荆。","交柯之木本同形，東枝顦顇西枝榮。","無心之物尚如此，參商胡乃尋天兵。","孤竹延陵，讓國揚名。","高風緬邈，頹波激清。","尺布之謠，塞耳不能聽。"],"tags":["相和歌辞","乐府","讽刺"],"title":"相和歌辭 上留田","id":"aa9b6000-ab3b-5fdf-924a-1b400d328da0","dynasty":"唐","type":"诗"},{"author":"李白","paragraphs":["遊莫逐炎洲翠，棲莫近吳宮燕。","吳宮火起焚爾窠，炎洲逐翠遭網羅。"],"tags":["乐府","规劝","写鸟","相和歌辞","鸟"],"title":"相和歌辭 野田黃雀行","id":"84a86637-4cdd-5ed0-96ce-d828c2b03e13","dynasty":"唐","type":"诗"},{"author":"李白","paragraphs":["門有車馬客，金鞍曜朱輪。","謂從丹霄落，乃是故鄉親。","呼兒埽中堂，坐客論悲辛。","對酒兩不飲，停觴淚盈巾。","歎我萬里遊，飄颻三十春。","空談霸王略，紫綬不挂身。","雄劒藏玉匣，陰符生素塵。","廓落無所合，流離湘水濱。","借問宗黨間，多爲泉下人。","生苦百戰役，死託萬鬼鄰。","北風揚胡沙，埋翳周與秦。","大運且如此，蒼穹寧匪仁。","惻愴竟何道？存亡任大鈞。"],"tags":["无奈","乐府","归乡","愤慨","相和歌辞"],"title":"相和歌辭 門有車馬客行","id":"276d9fd2-01cc-5645-aec8-c34fef74d571","dynasty":"唐","type":"诗"},{"author":"李白","paragraphs":["噫吁嚱！危乎高哉！蜀道之難難於上青天！蠶叢及魚鳧，開國何茫然。","爾來四萬八千歲，乃與秦塞通人煙。","西當太白有鳥道，可以橫絕峨眉巔。","地崩山摧壯士死，然後天梯石棧方鉤連。","上有六龍迴日之高標，下有衝波逆折之迴川。","黃鶴之飛尚不得，猨猱欲度愁攀緣。","青泥何盤盤，百步九折縈巖巒。","捫參歷井仰脅息，以手撫膺坐長歎。","問君西遊何時還？畏途巉巖不可攀。","但見悲鳥號枯木，雄飛呼雌繞林間。","又聞子規啼夜月，愁空山，蜀道之難難於上青天！使人聽此彫朱顏。","連峰去天不盈尺，枯松倒挂倚絕壁。","飛湍瀑流相喧豗，砅崖轉石萬壑雷。","其嶮也若此，嗟爾遠道之人胡爲乎來哉？劒閣崢嶸而崔嵬，一夫當關，萬夫莫開。","所守或匪親，化爲狼與豺。","朝避猛虎，夕避長蛇。","磨牙吮血，殺人如麻。","錦城雖云樂，不如早還家。","蜀道之難難於上青天，側身西望長咨嗟。"],"tags":["唐诗三百首","山水","抒情","乐府","相和歌辞"],"title":"相和歌辭 蜀道難","id":"6b768ebf-a3f1-5ea6-9dd4-b30a282160b8","dynasty":"唐","type":"诗"},{"author":"李白","paragraphs":["嚴風吹霜海草彫，筋幹精堅胡馬驕。","漢家戰士三十萬，將軍兼領霍嫖姚。","流星白羽腰間插，劒花秋蓮光出匣。","天兵照雪下玉關，虜箭如沙射金甲。","雲龍風虎盡交迴，太白入月敵可摧。","敵可摧，旄頭滅，履胡之腸涉胡血。","懸胡青天上，埋胡紫[塞]旁。","胡無人，漢道昌，陛下之壽三千霜。","但歌大風雲飛揚，安得猛士兮守四方。","胡無人，漢道昌。"],"tags":["战争","豪迈"],"title":"相和歌辭 胡無人行","id":"26308d23-1a26-5c11-8906-55de9be70ed8","dynasty":"唐","type":"诗"},{"author":"李白","paragraphs":["錦水東北流，波蕩雙鴛鴦。","雄巢漢宮樹，雌弄秦草芳。","寧同萬死碎綺翼，不忍雲間兩分張。","此時阿嬌正嬌妬，獨坐長門愁日暮。","但願君恩顧妾深，豈惜黃金將買賦。","相如作賦得黃金，丈夫好新多異心。","一朝將聘茂陵女，文君因贈白頭吟。","東流不作西歸水，落花辭條歸故林。","兔絲固無情，隨風任顛倒。","誰使女蘿枝，而來彊縈抱。","兩草猶一心，人心不如草。","莫卷龍須席，從他生網絲。","且留琥珀枕，或有夢來時。","覆水再收豈滿杯，棄妾已去難重回。","古時得意不相負，祗今惟見青陵臺。"],"tags":["抒情","女子","乐府","相和歌辞","失意"],"title":"相和歌辭 白頭吟二首 一","id":"75d15066-8727-512f-95ce-d2beb155c6e1","dynasty":"唐","type":"诗"},{"author":"李白","paragraphs":["錦水東流碧，波蕩雙鴛鴦。","雄巢漢宮樹，雌弄秦草芳。","相如去蜀謁武帝，赤車駟馬生輝光。","一朝再覽大人作，萬乘忽欲凌雲翔。","聞道阿嬌失恩寵，千金買賦要君王。","相如不憶貧賤日，官高金多聘私室。","茂陵姝子皆見求，文君歡愛徒此畢。","淚如雙泉水，行墮紫羅襟。","五起雞三唱，清晨白頭吟。","長吁不整綠雲鬢，仰訴青天哀怨深。","城崩杞梁妻，誰道土無心。","東流不作西歸水，落花辭枝羞故林。","頭上玉燕釵，是妾嫁時物。","贈君表相思，羅袖幸時拂。","莫卷龍須席，從他生網絲。","且留琥珀枕，還有夢來時。","鷫鸘裘在錦屏上，自君一挂無由披。","妾有秦樓鏡，照心勝照井。","願持照新人，雙對可憐影。","覆水却收不滿杯，相如還謝文君回。","古來得意不相負，祗今惟有青陵臺。"],"title":"相和歌辭 白頭吟二首 二","id":"61e72e96-8b54-5ddd-a329-f37bec073ba0","dynasty":"唐","type":"诗"},{"author":"李白","paragraphs":["長嘯梁甫吟，何時見陽春？君不見朝歌屠叟辭棘津，八十西來釣渭濱。","寧羞白髮照淥水，逢時吐氣思經綸。","廣張三千六百鈞，風雅暗與文王親。","大賢虎變愚不測，當年頗似尋常人。","君不見高陽酒徒起草中，長揖山東隆準公。","入門不拜騁雄辨，兩女輟洗來趨風。","東下齊城七十二，指麾楚漢如旋蓬。","狂生落拓尚如此，何況壯士當羣雄。","我欲攀龍見明主，雷公砰訇震天鼓。","帝旁投壺多玉女，三時大笑開電光。","倏爍晦冥起風雨，閶闔九門不可通。","以額叩關閽者怒，白日不照吾精誠。","杞國無事憂天傾，䝟貐磨牙競人肉。","騶虞不折生草莖，手接飛猱搏彫虎。","側足焦原未言苦，智者可卷愚者豪。","世人見我輕鴻毛，力排南山三壯士，齊相殺之費二桃。","吳楚弄兵無劇孟，亞夫咍爾爲徒勞。","梁父吟，梁父吟，聲正悲。","張公兩龍劒，神物合有時。","風雲感會起屠釣，大人𡸣屼當安之。"],"tags":["抒情","典故","写人","咏史怀古","先秦至六朝"],"title":"相和歌辭 梁甫吟","id":"fcce43c4-9ba5-543b-be86-15d2fbafc883","dynasty":"唐","type":"诗"},{"author":"李白","paragraphs":["好古笑流俗，素聞賢達風。","方希佐明主，長揖辭成功。","白日在高天，回光燭微躬。","恭承鳳皇詔，歘起雲蘿中。","清切紫霄迥，優游丹禁通。","君王賜顏色，聲價凌煙虹。","乘輿擁翠蓋，扈從金城東。","寶馬麗絕景，錦衣入新豐。","倚巖望松雪，對酒鳴絲桐。","因學揚子雲，獻賦甘泉宮。","天書美片善，清芬播無窮。","歸來入咸陽，談笑皆王公。","一朝去金馬，飄落成飛蓬。","賓友日疎散，玉尊亦已空。","才力猶可倚，不慙世上雄。","閑作東武吟，曲盡情未終。","書此謝知己，吾尋黃綺翁。"],"tags":["仕途","无奈","相和歌辞","乐府"],"title":"相和歌辭 東武吟","id":"05a1014f-815b-5dab-bdac-51b2468df4ac","dynasty":"唐","type":"诗"},{"author":"李白","paragraphs":["十五入漢宮，花顏笑春紅。","君王選玉色，侍寢金屏中。","薦枕嬌夕月，卷衣戀春風。","寧知趙飛燕，奪寵恨無窮。","沈憂能傷人，綠鬢成霜蓬。","一朝不得意，世事徒爲空。","鷫鸘換美酒，舞衣罷雕籠。","寒苦不忍言，爲君奏絲桐。","腸斷弦亦絕，悲心夜忡忡。"],"tags":["抒情","女子","乐府","相和歌辞","失意"],"title":"相和歌辭 怨歌行","id":"c459fb73-5b53-5b1b-8e22-5010187081ab","dynasty":"唐","type":"诗"},{"author":"李白","paragraphs":["天回北斗挂西樓，金屋無人螢火流。","月光欲到長門殿，別作深宮一段愁。"],"title":"相和歌辭 長門怨二首 一","id":"11818759-155b-5261-9cbd-70f832a846aa","dynasty":"唐","type":"诗"},{"author":"李白","paragraphs":["桂殿長愁不記春，黃金四屋起秋塵。","夜懸明鏡青天上，獨照長門宮裏人。"],"title":"相和歌辭 長門怨二首 二","id":"fe6b8301-8c09-51cd-9315-46a54dc8ec2d","dynasty":"唐","type":"诗"},{"author":"李白","paragraphs":["月皎昭陽殿，霜清長信宮。","天行乘玉輦，飛燕與君同。","更有留情處，承恩樂未窮。","誰憐團扇妾，獨坐怨秋風。"],"title":"相和歌辭 長信怨","id":"5fa1e217-1662-5da8-b488-160b83826062","dynasty":"唐","type":"诗"},{"author":"李白","paragraphs":["玉階生白露，夜久侵羅襪。","却下水精簾，玲瓏望秋月。"],"tags":["唐诗三百首","孤独","宫怨","乐府"],"title":"相和歌辭 玉階怨","id":"893c9ef5-2f54-5287-8022-b1bc26221984","dynasty":"唐","type":"诗"},{"author":"李白","paragraphs":["秦地羅敷女，采桑綠水邊。","素手青條上，紅妝白日鮮。","蠶飢妾欲去，五馬莫留連。"],"tags":["清商曲辞","春天","女子","唐诗三百首","乐府","赞美"],"title":"相和歌辭 子夜四時歌四首 春歌","id":"32bde007-27b5-551f-97a1-8cfab7cb1146","dynasty":"唐","type":"诗"},{"author":"李白","paragraphs":["鏡湖三百里，菡萏發荷花。","五月西施采，人看隘若邪。","迴舟不待月，歸去越王家。"],"tags":["唐诗三百首","清商曲辞","夏天","乐府","哲理","写人","荷花"],"title":"相和歌辭 子夜四時歌四首 夏歌","id":"856d61c0-ce80-5d00-b8b0-3f869a973157","dynasty":"唐","type":"诗"},{"author":"李白","paragraphs":["長安一片月，萬戶擣衣聲。","秋風吹不盡，總是玉關情。","何日平胡虜？良人罷遠征。"],"tags":["唐诗三百首","思念","清商曲辞","妇女","秋天","乐府","月亮","闺怨"],"title":"相和歌辭 子夜四時歌四首 秋歌","id":"21dc422c-a1a4-5e23-990b-6ec9ac45dc5e","dynasty":"唐","type":"诗"},{"author":"李白","paragraphs":["明朝驛使發，一夜絮征袍。","素手抽針冷，那堪把剪刀。","裁縫寄遠道，幾日到臨洮。"],"tags":["唐诗三百首","思念","清商曲辞","妇女","冬天","乐府"],"title":"相和歌辭 子夜四時歌四首 冬歌","id":"d874cabb-390b-5b31-a7bb-055844726f2b","dynasty":"唐","type":"诗"},{"author":"李白","paragraphs":["雲陽上征去，兩岸饒商賈。","吳牛喘月時，拖船一何苦。","水濁不可飲，壺漿半成土。","一唱都護歌，心摧淚如雨。","萬人鑿盤石，無由達江滸。","君看石芒碭，掩淚悲千古。"],"tags":["清商曲辞","乐府","农民"],"title":"相和歌辭 丁督護歌","id":"d0dc8219-eae6-536b-9aff-4da2a9e89951","dynasty":"唐","type":"诗"},{"author":"李白","paragraphs":["黃雲城邊烏欲棲，歸飛啞啞枝上啼。","機中織錦秦川女，碧紗如煙隔窗語。","停梭悵然憶遠人，獨宿孤房淚如雨。"],"tags":["爱情","追忆","女子"],"title":"相和歌辭 烏夜啼","id":"90f148b2-66e6-5ccf-87c3-f208caba40da","dynasty":"唐","type":"诗"},{"author":"李白","paragraphs":["姑蘇臺上烏棲時，吳王宮裏醉西施。","吳歌楚舞歡未畢，青山猶銜半邊日。"],"title":"相和歌辭 烏棲曲","id":"648a5acf-5f5a-5319-9575-b43d89aeb087","dynasty":"唐","type":"诗"},{"author":"李白","paragraphs":["海客乘天風，將船遠行役。","譬如雲中鳥，一去無蹤跡。"],"tags":["写人","漂泊","写人诗"],"title":"相和歌辭 估客樂","id":"ddaf8a49-9036-57c2-9783-659dc309b4e4","dynasty":"唐","type":"诗"},{"author":"李白","paragraphs":["漢水臨襄陽，花開大堤暖。","佳期大堤下，淚向南雲滿。","春風復無情，吹我夢魂散。","不見眼中人，天長音信斷。"],"tags":["触景伤情","清商曲辞","思乡","乐府"],"title":"相和歌辭 大堤曲","id":"00ddbadd-3cb5-5603-a398-c361884eddd5","dynasty":"唐","type":"诗"},{"author":"李白","paragraphs":["君歌楊叛兒，妾勸新豐酒。","何許最關人，烏啼白門柳。","烏啼隱楊花，君醉留妾家。","博山爐中沈香火，雙咽一氣凌紫霞。"],"tags":["乐曲","清商曲辞","乐府"],"title":"相和歌辭 楊叛兒","id":"10cb2d4e-10a8-5237-9045-6b7ebe42ace1","dynasty":"唐","type":"诗"},{"author":"李白","paragraphs":["若耶溪邊采蓮女，笑隔荷花共人語。","日照新妝水底明，風飄香袖空中舉。","岸上誰家遊冶郎，三三五五映垂楊。","紫騮嘶入落花去，見此踟躕空斷腸。"],"tags":["清商曲辞","女子","乐府","荷花"],"title":"相和歌辭 采蓮曲","id":"6a0ff2c7-7424-5462-a4d8-c09d9ecc55b9","dynasty":"唐","type":"诗"},{"author":"李白","paragraphs":["小姑織白紵，未解將人語。","大嫂采芙蓉，溪湖千萬重。","長兄行不在，莫使外人逢。","願學秋胡婦，真心比古松。"],"tags":["写人","妇女","写人诗"],"title":"相和歌辭 湖邊采蓮婦","id":"29bd5e49-ae91-5fe8-a159-4356de88570c","dynasty":"唐","type":"诗"},{"author":"李白","paragraphs":["仙人十五愛吹笙，學得崑丘彩鳳鳴。","始聞鍊氣餐金液，復道朝天赴玉京。","玉京迢迢幾千里，鳳笙去去無邊已。","欲歎離聲發絳脣，更嗟別調流纖指。","此時惜別詎堪聞，此地相看未忍分。","重吟真曲和清吹，却奏仙歌響綠雲。","綠雲紫氣向函關，訪道應尋緱氏山。","莫學吹笙王子晉，一遇浮丘斷不還。"],"tags":["不舍","离别","送别"],"title":"相和歌辭 鳳吹笙曲","id":"e34e5bda-5432-5986-9c5c-5e0bc5d6f6cc","dynasty":"唐","type":"诗"},{"author":"李白","paragraphs":["長安白日照春空，綠楊結煙桑褭風。","披香殿前花始紅，流芳發色繡戶中。","繡戶中，相經過。","飛燕皇后輕身舞，紫宮夫人絕世歌。"],"tags":["清商曲辞","春天","乐府","惜春"],"title":"相和歌辭 陽春歌","id":"be21c83d-c5ff-589b-b69f-cc63dfa8262b","dynasty":"唐","type":"诗"},{"author":"李白","paragraphs":["金天之西，白日所沒。","康老胡雛，生彼月窟。","巉巖儀容，[戌]削風骨。","碧玉炅炅雙目瞳，黃金拳拳兩鬢紅。","華蓋垂下睫，嵩嶽臨上脣。","不覩譎詭貌，豈知造化神。","大道是文康之嚴父，元氣乃文康之老親。","撫頂弄盤古，推車轉天輪。","云見日月初生時，鑄冶火精與水銀。","陽烏未出谷，顧兔半藏身。","女媧戲黃土，團作愚下人。","散在六合間，濛濛如沙塵。","生死了不盡，誰明此胡是仙真。","西海栽若木，東溟植扶桑。","別來幾多時，枝葉萬里長。","中國有七聖，半路頹鴻荒。","陛下應運起，龍飛入咸陽。","赤眉立盆子，白水興漢光。","叱咤四海動，洪濤爲簸揚。","舉足蹋紫微，天關自開張。","老胡感至德，東來進仙倡。","五色師子，九苞鳳凰。","是老胡雞犬，鳴舞飛帝鄉。","淋灕颯沓，進退成行。","能胡歌，獻漢酒。","跪雙膝，並兩肘。","散花指天舉素手，拜龍顏，獻聖壽。","北斗戾，南山摧。","天子九九八十一[萬]歲，長傾萬歲杯。"],"tags":["叙事","神话","乐府","杂歌谣辞"],"title":"相和歌辭 上雲樂","id":"43ab827a-4e5f-50bf-b030-a72953c5ed3a","dynasty":"唐","type":"诗"},{"author":"李白","paragraphs":["嘗聞秦帝女，傳得鳳凰聲。","是日逢仙子，當時別有情。","人吹彩簫去，天借綠雲迎。","曲在身不返，空餘弄玉名。"],"title":"相和歌辭 鳳臺曲","id":"35ea445e-d111-5e13-b568-eded991cb09d","dynasty":"唐","type":"诗"},{"author":"李白","paragraphs":["嬴女吹玉簫，吟弄天上春。","青鸞不獨去，更有攜手人。","影滅彩雲斷，遺聲落西秦。"],"title":"相和歌辭 鳳凰曲","id":"1730950e-b7b1-5147-b56e-543ee0c014b7","dynasty":"唐","type":"诗"},{"author":"李白","paragraphs":["大君若天覆，廣運無不至。","軒后爪牙常先太山稽，如心之使臂。","小白鴻翼於夷吾，劉葛魚水本無二。","土扶可成牆，積德爲厚地。"],"title":"相和歌辭 君道曲","id":"a274535f-c72a-519b-9ae3-f9a75af6d8df","dynasty":"唐","type":"诗"},{"author":"李白","paragraphs":["梁山感杞妻，慟哭爲之傾。","金石忽暫開，都由激深情。","東海有勇婦，何慙蘇子卿。","學劒越處子，超騰若流星。","捐軀報夫讐，萬死不顧生。","白刃耀素雪，蒼天感精誠。","十步兩躩躍，三呼一交兵。","斬首掉國門，蹴踏五藏行。","割此伉儷憤，粲然大義明。","北海李使君，飛章奏天庭。","舍罪警風俗，流芳播滄瀛。","志在列女籍，竹帛已光榮。","淳于免詔獄，漢主爲緹縈。","津妾一櫂歌，脫父於嚴刑。","十子若不肖，不如一女英。","豫讓斬空衣，有心竟無成。","要離殺慶忌，壯夫素所輕。","妻子亦何辜，焚之買虛名。","豈如東海婦，事立獨揚名。"],"tags":["歌颂","侠义","妇女","乐府","舞曲歌辞"],"title":"舞曲歌辭 東海有勇婦","id":"fe3a61eb-748d-5709-9af5-0e1fc573a152","dynasty":"唐","type":"诗"},{"author":"李白","paragraphs":["鏗鳴鐘，考朗鼓。","歌白鳩，引拂舞。","白鳩之白誰與鄰，","霜衣雪襟誠可珍。","含哺七子能平均，","食不咽，性安馴。","首農政，鳴陽春。","天子刻玉杖，鏤形賜耆人。","白鷺亦白非純真，","外潔其色心匪仁。","闕五德，無司晨。","胡爲啄我葭下之紫鱗，鷹鸇鵰鶚，貪而好殺。","鳳皇雖大聖，不願以爲臣。"],"title":"舞曲歌辭 白鳩辭","id":"b9ffda01-321b-575f-b03b-a97a7d94fb10","dynasty":"唐","type":"诗"},{"author":"李白","paragraphs":["獨漉水中泥，水濁不見月。","不見月尚可，水深行人沒。","越鳥從南來，胡鷹亦北度。","我欲彎弓向天射，惜其中道失歸路。","落葉別樹，飄零隨風。","客無所託，悲與此同。","羅帷舒卷，似有人開。","明月直入，無心可猜。","雄劒挂壁，時時龍鳴。","不斷犀象，繡澀苔生。","國恥未雪，何由成名。","神鷹夢澤，不顧鴟鳶。","爲君一擊，摶鵬九天。"],"tags":["爱国"],"title":"舞曲歌辭 獨漉篇","id":"0871c618-ffae-5a09-97c7-1c0fe4732195","dynasty":"唐","type":"诗"},{"author":"李白","paragraphs":["揚清歌，發皓齒，北方佳人東鄰子。","且吟白紵停淥水，長袖拂面爲君起。","寒雲夜卷霜海空，胡風吹天飄塞鴻。","玉顏滿堂樂未終，館娃日落歌吹濛。"],"title":"舞曲歌辭 白紵辭三首 一","id":"bdcd8840-e736-5c0a-b752-0ac64837a4cb","dynasty":"唐","type":"诗"},{"author":"李白","paragraphs":["月寒江清夜沈沈，美人一笑千黃金。","垂羅舞縠揚哀音，郢中白雪且莫吟，子夜吳歌動君心。","動君心，冀君賞。","願作天池雙鴦鴦，一朝飛去青雲上。"],"title":"舞曲歌辭 白紵辭三首 二","id":"ea9e08b4-fa89-522e-a35e-6bc1bb22604f","dynasty":"唐","type":"诗"},{"author":"李白","paragraphs":["吳刀翦綵縫舞衣，明妝麗服奪春輝。","揚眉轉袖若雪飛，傾城獨立世所稀。","激楚結風醉忘歸，高堂月落燭已微，玉釵挂纓君莫違。"],"title":"舞曲歌辭 白紵辭三首 三","id":"9135991f-fb6e-5be5-8dfa-5d0d399b0511","dynasty":"唐","type":"诗"},{"author":"李白","paragraphs":["麥隴青青三月時，白雉朝飛挾兩雌。","錦衣綺翼何離褷，犢牧采薪感之悲。","春天和，白日暖，啄食飲泉勇氣滿。","爭雄鬬死繡頸斷，雉子班奏急管弦，心傾美酒盡玉椀。","枯楊枯楊爾生荑，我獨七十而孤棲。","彈弦寫恨意不盡，瞑目歸黃泥。"],"tags":["琴曲歌辞","孤独","爱情","乐府"],"title":"琴曲歌辭 雉朝飛操","id":"4c38853f-cc3c-5f04-975c-2d7ceb0ef609","dynasty":"唐","type":"诗"},{"author":"李白","paragraphs":["雙燕復雙燕，雙飛令人羨。","玉樓珠閣不獨棲，金窗繡戶長相見。","柏梁失火去，因入吳王宮。","吳宮又焚蕩，雛盡巢亦空。","憔悴一身在，孀雌憶故雄。","雙飛難再得，傷我寸心中。"],"tags":["写燕","爱情","寓言诗"],"title":"琴曲歌辭 雙燕離","id":"f6f2ece8-f3ba-5966-aecf-901626d86217","dynasty":"唐","type":"诗"},{"author":"李白","paragraphs":["淥水明秋月，南湖采白蘋。","荷花嬌欲語，愁殺蕩舟人。"],"tags":["琴曲歌辞","女子","乐府","荷花"],"title":"琴曲歌辭  淥水曲","id":"cf158678-575b-597b-a0f6-066ce59cd7ea","dynasty":"唐","type":"诗"},{"author":"李白","paragraphs":["春陽如昨日，碧樹鳴黃鸝。","蕪然蕙草暮，颯爾涼風吹。","天秋木葉下，月冷莎雞悲。","坐愁羣芳歇，白露凋華滋。"],"tags":["写景","琴曲歌辞","秋天","乐府","感伤"],"title":"琴曲歌辭  秋思二首 一","id":"06c17051-2597-57df-9890-d7f8041c1f27","dynasty":"唐","type":"诗"},{"author":"李白","paragraphs":["閼氏黃葉落，妾望白登臺。","月出碧雲斷，蟬聲秋色來。","胡兵沙塞合，漢使玉關回。","征客無歸日，空悲蕙草摧。"],"tags":["悲伤","秋天","抒怀"],"title":"琴曲歌辭  秋思二首 二","id":"dc90e361-e8b6-5202-a53b-e11f264045f7","dynasty":"唐","type":"诗"},{"author":"李白","paragraphs":["黃帝鑄鼎於荆山，鍊丹砂。","丹砂成黃金，騎龍飛上太清家。","雲愁海思令人嗟，宮中綵女顏如花。","飄然揮手凌紫霞，從風縱體登鑾車。","登鑾車，侍軒轅。","遨遊青天中，其樂不可言。"],"tags":["琴曲歌辞","联想","乐府","抒情"],"title":"琴曲歌辭 飛龍引二首 一","id":"1fa0406d-4f7d-5432-a089-c86801970575","dynasty":"唐","type":"诗"},{"author":"李白","paragraphs":["鼎湖流水清且閑，軒轅去時有弓劒。","古人傳道留其間，後宮嬋娟多花顏。","乘鸞飛煙亦不還，騎龍攀天造天關。","造天關，聞天語，長雲河車載玉女。","載玉女，過紫皇，紫皇乃賜白兔所擣之藥，後天而老凋三光。","下視瑤池見王母，蛾眉蕭颯如秋霜。"],"tags":["神话","琴曲歌辞","乐府","抒情"],"title":"琴曲歌辭 飛龍引二首 二","id":"4de3e383-d063-5848-9744-3f8704726921","dynasty":"唐","type":"诗"},{"author":"李白","paragraphs":["蒼蒼雲松，落落綺皓。","春風爾來爲阿誰，胡蝶忽然滿芳草。","秀眉霜雪顏桃花，骨青髓綠長美好。","稱是秦時避世人，勸酒相歡不知老。","各守兔鹿志，恥隨龍虎爭。","歘起佐太子，漢王乃復驚。","顧謂戚夫人，彼翁羽翼成。","歸來南山下，泛若雲無情。","舉觴酹巢由，洗耳何獨清？","浩歌望嵩嶽，意氣還相傾。"],"tags":["琴曲歌辞","仕途","感伤","乐府"],"title":"琴曲歌辭 山人勸酒","id":"29176145-c62c-5483-93fc-dc3ba1cbba6d","dynasty":"唐","type":"诗"},{"author":"李白","paragraphs":["拂彼白石，彈吾素琴。","幽澗愀兮流泉深，善手明徽高張清。","心寂歷似千古，松颼飀兮萬尋。","中見愁猨弔影而危處兮，呌秋木而長吟。","客有哀時失志而聽者，淚淋浪以霑襟。","乃緝商綴羽，潺湲成音。","吾但寫聲發情於妙指，殊不知此曲之古今。","幽澗泉，鳴深林。"],"tags":["琴曲歌辞","音乐","感伤","乐府"],"title":"琴曲歌辭 幽澗泉","id":"ba524de8-ad62-53f6-ab4e-35b64c5c7f63","dynasty":"唐","type":"诗"},{"author":"李白","paragraphs":["西門秦氏女，秀色如瓊花。","手揮白楊刀，清晝殺讐家。","羅袖灑赤血，英聲凌紫霞。","直上西山去，關吏相邀遮。","壻爲燕國王，身被詔獄加。","犯刑若履虎，不畏落爪牙。","素頸未及斷，摧眉伏泥沙。","金雞忽放赦，大辟得寬賒。","何慙聶政姊，萬古共驚嗟。"],"tags":["歌颂","复仇","妇女","杂曲歌辞","乐府"],"title":"雜曲歌辭 秦女休行","id":"de5de1eb-66c1-5774-b0d9-f6e9e222d8cc","dynasty":"唐","type":"诗"},{"author":"李白","paragraphs":["虜陣橫北荒，胡星曜精芒。","羽書速驚電，烽火晝連光。","虎竹救邊急，戎車森已行。","明主不安席，按劒心飛揚。","推轂出猛將，連旗登戰場。","兵威衝絕漠，殺氣凌穹蒼。","列卒赤山下，開營紫塞傍。","途冬沙風緊，旌旗颯凋傷。","[畫]角悲海月，征衣卷天霜。","揮刃斬樓蘭，彎弓射賢王。","單于一平蕩，種落自奔亡。","收功報天子，行歌歸咸陽。"],"tags":["杂曲歌辞","战争","生活","乐府"],"title":"雜曲歌辭 出自薊北門行","id":"899ad99f-ca58-5f43-976f-078e2723f72d","dynasty":"唐","type":"诗"},{"author":"李白","paragraphs":["紫閣連終南，青冥天倪色。","憑崖望咸陽，宮闕羅北極。","萬井驚畫出，九衢如弦直。","渭水清銀河，橫天流不息。","朝野盛文物，衣冠何翕赩。","廐馬散連山，軍容威絕域。","伊皐運元化，衛霍輸筋力。","歌鐘樂未休，榮去老還逼。","圓光過滿缺，太陽移中昃。","不散東海金，何爭西輝匿。","無作牛山悲，惻愴淚霑臆。"],"tags":["无奈","乐府","杂曲歌辞","愤慨"],"title":"雜曲歌辭 君子有所思行","id":"e8cd1327-d054-52cd-9c2c-23fd6a900d30","dynasty":"唐","type":"诗"},{"author":"李白","paragraphs":["悲來乎，悲來乎！主人有酒且莫斟，聽我一曲悲來吟。","悲來不吟還不笑，天下無人知我心。","君有數斗酒，我有三尺琴。","琴鳴酒樂兩相得，一杯不啻千鈞金。","悲來乎，悲來乎！天雖長，地雖久，金玉滿堂應不守。","富貴百年能幾何？死生一度人皆有。","孤猨坐啼墳上月，且須一盡杯中酒。","悲來乎，悲來乎！鳳鳥不至河無圖，微子去之箕子奴。","漢帝不憶李將軍，楚王放却屈大夫。","悲來乎，悲來乎！秦家李斯早追悔，虛名撥向身之外。","范子何曾愛五湖，功成名遂身自退。","劒是一夫用，書能知姓名。","惠施不肯干萬乘，卜式未必窮一經。","還須黑頭取方伯，莫謾白首爲儒生。"],"tags":["抒情","孤独","理想","怀才不遇"],"title":"雜曲歌辭 悲歌","id":"c0d6df41-f04c-5e20-9169-9d4b60c81383","dynasty":"唐","type":"诗"},{"author":"李白","paragraphs":["漢帝重阿嬌，貯之黃金屋。","咳唾落九天，隨風生珠玉。","寵極愛還歇，妒深情却疎。","長門一步地，不肯暫回車。","雨落不上天，水覆難再收。","君情與妾意，各自東西流。","昔日芙蓉花，今成斷根草。","以色事他人，能得幾時好。"],"tags":["哲理","杂曲歌辞","乐府"],"title":"雜曲歌辭 妾薄命","id":"0d8e8224-cf38-57ee-a543-03a31c8b0cad","dynasty":"唐","type":"诗"},{"author":"李白","paragraphs":["龍馬花雪毛，金鞍五陵豪。","秋霜切玉劒，落日明珠袍。","鬬雞事萬乘，軒蓋一何高。","弓摧宜山虎，手接泰山猱。","酒後競風彩，三杯弄寶刀。","殺人如翦草，劇孟同遊遨。","發憤去函谷，從軍向臨洮。","叱咤萬戰場，匈奴盡波濤。","歸來使酒氣，未肯拜蕭曹。","羞入原憲室，荒徑隱蓬蒿。"],"tags":["泰山","侠客","爱国","写马","马","壮志"],"title":"雜曲歌辭 白馬篇","id":"1b9a0f06-bc0c-5f97-afa7-2fae038bc5b3","dynasty":"唐","type":"诗"},{"author":"李白","paragraphs":["燭龍棲寒門，光曜猶旦開。","日月照之何不及此，惟有北風怒號天上來。","燕山雪花大如席，片片吹落軒轅臺。","幽州思婦十二月，停歌罷笑雙蛾摧。","倚門望行人，念君長城苦寒良可哀。","別時提劒救邊去，遺此虎文金髀釵。","中有一雙白羽箭，蜘蛛結網生塵埃。","箭空在，人今戰死不復迴。","不忍見此物，焚之已成灰。","黃河捧土尚可塞，北風雨雪恨難裁。"],"tags":["黄河","思念","写雪","冬天","写风","抒情","女子","雪","借景抒情","风"],"title":"雜曲歌辭 北風行","id":"31e4ee2b-3853-5a77-9011-f857f62de7ee","dynasty":"唐","type":"诗"},{"author":"李白","paragraphs":["深宮高樓入紫清，金作蛟龍盤繡楹。","佳人當窗弄白日，弦將手語彈鳴箏。","春風吹落君王耳，此曲乃是升天行。","因出天池汎蓬瀛，樓船蹙沓波浪驚。","三千雙蛾獻歌笑，撾鐘考鼓宮殿傾。","萬姓聚舞歌太平，我無爲，人自寧。","三十六帝欲相迎，仙人飄翩下雲軿。","帝不去，留鎬京。","安能爲軒轅，獨往入窅冥。","小臣拜獻南山壽，陛下萬古垂鴻名。"],"tags":["春天","杂曲歌辞","乐府"],"title":"雜曲歌辭 春日行","id":"72e28418-63a1-5d7f-b873-39365b8ace04","dynasty":"唐","type":"诗"},{"author":"李白","paragraphs":["小時不識月，呼作白玉盤。","又疑瑤臺鏡，飛在青雲端。","仙人垂兩足，桂樹作團團。","白兔擣藥成，問言與誰餐。","蟾蜍蝕圜影，天明夜已殘。","羿昔落九烏，天人清且安。","陰精此淪惑，去去不足觀。","憂來其如何？惻愴摧心肝。"],"tags":["抒情","月亮","乐府","杂曲歌辞","中秋"],"title":"雜曲歌辭 朗月行","id":"0014d563-32c9-544b-81ce-8a0e4a3bf75f","dynasty":"唐","type":"诗"},{"author":"李白","paragraphs":["春風東來忽相過，金尊綠酒生微波。","落花紛紛稍覺多，美人欲醉朱顏酡。","青軒桃李能幾何？流光欺人忽蹉跎。","君起舞，日西夕，當年意氣不肯傾，白髮如絲歎何益。"],"title":"雜曲歌辭 前有一尊酒行二首 一","id":"e66cc361-743e-5b04-b27d-7ed5b555652e","dynasty":"唐","type":"诗"},{"author":"李白","paragraphs":["琴奏龍門之綠桐，玉壺美酒清若空。","催弦拂柱與君飲，看朱成碧顏始紅。","胡姬貌如花，當鑪笑春風。","笑春風，舞羅衣，君今不醉欲安歸。"],"title":"雜曲歌辭 前有一尊酒行二首 二","id":"f58682a1-78a1-5862-b707-506241e56097","dynasty":"唐","type":"诗"},{"author":"李白","paragraphs":["紫燕黃金瞳，啾啾搖綠鬉。","平明相馳逐，結客洛門東。","少年學劒術，凌轢白猨公。","珠袍曳錦帶，七首插吳鴻。","由來萬夫勇，挾此生雄風。","託交從劇孟，買醉入新豐。","笑盡一杯酒，殺人都市中。","羞道易水寒，從令日貫虹。","燕丹事不立，虛沒秦帝宮。","舞陽死灰人，安可與成功。"],"tags":["杂曲歌辞","豪迈","乐府"],"title":"雜曲歌辭 結客少年場行","id":"03fe85b4-e2ef-547b-8a68-1ea091bc04e4","dynasty":"唐","type":"诗"},{"author":"李白","paragraphs":["青雲少年子，挾彈章臺左。","鞍馬四邊開，突如流星過。","金丸落飛鳥，夜入瓊樓臥。","夷齊是何人？獨守西山餓。"],"title":"雜曲歌辭 少年子","id":"21bc7722-92e9-55d6-9575-8b072253e5fb","dynasty":"唐","type":"诗"},{"author":"李白","paragraphs":["擊筑飲美酒，劒歌易水湄。","經過燕太子，結託幷州兒。","少年負壯氣，奮烈自有時。","因聲魯句踐，爭情勿相欺。"],"title":"雜曲歌辭 少年行三首 一","id":"fe402ac5-dcc5-50b2-9e65-168ba7607e74","dynasty":"唐","type":"诗"},{"author":"李白","paragraphs":["五陵年少金市東，銀鞍白馬度春風。","落花踏盡遊何處？笑入胡姬酒肆中。"],"title":"雜曲歌辭 少年行三首 二","id":"1b84557b-9b76-595d-a96d-61e7a506a9a9","dynasty":"唐","type":"诗"},{"author":"李白","paragraphs":["君不見淮南少年遊俠客，白日毬獵夜擁擲。","呼盧百萬終不惜，報讐千里如咫尺。","少年遊俠好經過，渾身裝束皆綺羅。","蘭蕙相隨喧妓女，風光去處滿笙歌。","驕矜自言不可有，俠士堂中養來久。","好鞍好馬乞與人，十千五千旋沽酒。","赤心用盡爲知己，黃金不惜栽桃李。","桃李栽來幾度春，一回花落一回新。","府縣盡爲門下客，王侯皆是平交人。","男兒百年且樂命，何須徇書受貧病。","男兒百年且榮身，何須徇節甘風塵。","衣冠半是征戰士，窮儒浪作林泉民。","遮莫枝根長百丈，不如當代多還往。","遮莫姻親連帝城，不如當身自簪纓。","看取富貴眼前者，何用悠悠身後名。"],"title":"雜曲歌辭 少年行三首 三","id":"a34736ee-41ff-5f64-9a2f-bbf1edaa6f85","dynasty":"唐","type":"诗"},{"author":"李白","paragraphs":["趙客縵胡纓，吳鉤霜雪明。","銀鞍照白馬，颯沓如流星。","十步殺一人，千里不留行。","事了拂衣去，深藏身與名。","閑過信陵飲，脫劒膝前橫。","將炙啖朱亥，持觴勸侯嬴。","三杯吐然諾，五嶽倒爲輕。","眼花耳熱後，意氣素霓生。","救趙揮金槌，邯鄲先震驚。","千秋二壯士，烜赫大梁城。","縱死俠骨香，不慙世上英。","誰能書閣下，白首太玄經。"],"tags":["赞颂","写人","杂曲歌辞","乐府"],"title":"雜曲歌辭 俠客行","id":"4b9f900f-49b0-54a4-8ee8-a84bcc0a7a70","dynasty":"唐","type":"诗"},{"author":"李白","paragraphs":["邊城兒，生年不讀一字書，但知遊獵誇輕趫。","胡馬秋肥宜白草，騎來躡影何矜驕。","金鞭拂雲揮鳴鞘，半酣呼鷹出遠郊。","弓彎滿月不虛發，雙鶬迸落連飛𩩉。","海邊觀者皆辟易，猛氣英風振沙磧。"],"tags":["游猎","边塞"],"title":"雜曲歌辭 行行遊且獵篇","id":"802fd06e-e9f1-5322-9925-ebe4c6a30bd5","dynasty":"唐","type":"诗"},{"author":"李白","paragraphs":["胡雁鳴，辭燕山，昨發委羽朝度關。","一一銜蘆枝，南飛散落天地間。","連行接翼往復還，客居煙波寄湘吳。","凌霜觸雪毛體枯，畏逢矰繳驚相呼。"],"tags":["咏物","抒情","人生","咏物诗","坎坷"],"title":"雜曲歌辭 鳴雁行","id":"2af73647-9e26-5213-b0dd-2ee004987c78","dynasty":"唐","type":"诗"},{"author":"李白","paragraphs":["嗷嗷空城雀，身計何戚促。","本與鷦鷯羣，不隨鳳凰族。","提攜四黃口，飲乳未嘗足。","食君糠粃餘，常恐烏鳶逐。","恥涉太行險，羞營覆車粟。","天命有定端，守分絕所欲。"],"tags":["志向","无奈","乐府","写鸟","杂曲歌辞","鸟"],"title":"雜曲歌辭 空城雀","id":"3d4f015d-d94b-5255-b841-a9317e826206","dynasty":"唐","type":"诗"},{"author":"李白","paragraphs":["長相思，在長安，絡緯秋啼金井欄。","微霜淒淒簟色寒，孤燈不明思欲絕。","卷帷望月空長歎，美人如花隔雲端。","上有青冥之長天，下有綠水之波瀾。","天長路遠魂飛苦，夢魂不到關山難。","長相思，摧心肝。"],"tags":["思念","杂曲歌辞","唐诗三百首","乐府","伤怀"],"title":"雜曲歌辭 長相思三首 一","id":"6dc665c1-a5f7-5e90-afa2-3b319f9275fc","dynasty":"唐","type":"诗"},{"author":"李白","paragraphs":["日色已盡花含煙，月明欲素愁不眠。","趙瑟初停鳳凰柱，蜀琴欲奏鴛鴦弦。","此曲有意無人傳，願隨春風寄燕然，憶君迢迢隔青天。","昔日橫波目，今成流淚泉。","不信妾腸斷，歸來看取明鏡前。"],"tags":["唐诗三百首","思念","乐府"],"title":"雜曲歌辭 長相思三首 二","id":"3c702a0e-f861-5e7a-a256-91ab18363a27","dynasty":"唐","type":"诗"},{"author":"李白","paragraphs":["美人在時花滿堂，美人去後花餘牀。","牀中繡被卷不寢，至今三載猶聞香。","香亦竟不滅，人亦竟不來。","相思黃葉落，白露點青苔。"],"title":"雜曲歌辭 長相思三首 三","id":"59b3624b-deda-5877-93af-f9bb3edd98d5","dynasty":"唐","type":"诗"},{"author":"李白","paragraphs":["李陵沒胡沙，蘇武還漢家。","迢迢五原關，朔雪亂邊花。","一去隔絕域，思歸但長嗟。","鴻雁向西北，飛書報天涯。"],"tags":["杂曲歌辞","同情","乐府"],"title":"雜曲歌辭 千里思","id":"2cec2877-701e-5c28-861e-d282aa6f7b10","dynasty":"唐","type":"诗"},{"author":"李白","paragraphs":["金尊清酒斗十千，玉盤珍羞直萬錢。","停杯投筯不能食，拔劒四顧心茫然。","欲渡黃河冰塞川，將登太行雪暗天。","閑來垂釣坐溪上，忽復乘舟夢日邊。","行路難，行路難，多岐路，今安在？","長風破浪會有時，直挂雲帆濟滄海。"],"tags":["黄河","励志","友情","八年级下册(课内)","初中古诗","乐府","唐诗三百首","宴饮","哲理","怀才不遇"],"title":"雜曲歌辭 行路難三首 一","id":"1ff91f27-bda0-541b-bb24-5afb46c42728","dynasty":"唐","type":"诗"},{"author":"李白","paragraphs":["大道如青天，我獨不得出。","羞逐長安社中兒，赤雞白狗賭梨栗。","彈劒作歌奏苦聲，曳裾王門不稱情。","淮陰市井笑韓信，漢朝公卿忌賈生。","君不見昔時燕家重郭隗，擁篲折腰無嫌猜。","劇辛樂毅感恩分，輸肝剖膽效英才。","昭王白骨縈蔓草，誰人更掃黃金臺。","行路難，歸去來。"],"tags":["唐诗三百首","乐府","失意","叹息"],"title":"雜曲歌辭 行路難三首 二","id":"72024c81-63c7-5c7e-9ebd-d2eceb1fcbb3","dynasty":"唐","type":"诗"},{"author":"李白","paragraphs":["有耳莫洗潁川水，有口莫食首陽蕨。","含光混世貴無名，何用孤高比雲月。","吾觀自古賢達人，功成不退皆殞身。","子胥既棄吳江上，屈原終投湘水濱。","陸機才多豈自保，李斯稅駕苦不早。","華亭鶴唳詎可聞，上蔡蒼鷹何足道？君不見吳中張翰稱達士，秋風忽憶江東行。","且樂生前一杯酒，何須身後千載名。"],"tags":["唐诗三百首","人生","乐府","态度"],"title":"雜曲歌辭 行路難三首 三","id":"f96bcbf7-a186-5fdf-8b07-f3065401eca9","dynasty":"唐","type":"诗"},{"author":"李白","paragraphs":["遠別離，古有皇英之二女，乃在洞庭之南，瀟湘之浦。","海水直下萬里深，誰人不言此離苦。","日慘慘兮雲冥冥，猩猩啼煙兮鬼嘯雨。","我縱言之將何補，皇穹竊恐不照余之忠誠。","雷馮馮兮欲吼怒，堯舜當之亦禪禹。","君失臣兮龍爲魚，權歸臣兮鼠變虎。","或云堯幽囚，舜野死，九疑聯緜皆相似，重瞳孤墳竟何是。","帝子泣兮綠雲間，隨風波兮去無還。","慟哭兮遠望，見蒼梧之深山。","蒼梧山崩湘水絕，竹上之淚乃可滅。"],"tags":["洞庭湖","离别","写人","故事","忧国忧民","杂曲歌辞","感伤","乐府"],"title":"雜曲歌辭 遠別離","id":"16463a94-4ccf-5197-9de2-ebfe501d037d","dynasty":"唐","type":"诗"},{"author":"李白","paragraphs":["別來幾春未還家，玉窗五見櫻桃花。","況有錦字書，開緘使人嗟。","至此腸斷彼心絕，雲鬟綠鬢罷攬結。","愁如迴飆亂白雪，去年寄書報陽臺。","今年寄書重相催，胡爲東風爲我吹行雲。","使西來，待來竟不來，落花寂寂委青苔。"],"tags":["思念","杂曲歌辞","女子","乐府"],"title":"雜曲歌辭 久別離","id":"c51d92e1-595b-50fb-9811-eb29db0d829d","dynasty":"唐","type":"诗"},{"author":"李白","paragraphs":["白帝城邊足風波，瞿塘五月誰敢過。","荆州麥熟繭成蛾，繅絲憶君頭緒多，撥穀飛鳴奈妾何。"],"tags":["思念","杂曲歌辞","妇女","乐府"],"title":"雜曲歌辭 荆州樂","id":"2d98b5a0-ead7-5316-8731-2f9dfaa880de","dynasty":"唐","type":"诗"},{"author":"李白","paragraphs":["妾髮初覆額，折花門前劇。","郎騎竹馬來，遶牀弄青梅。","同居長干里，兩小無嫌猜。","十四爲君婦，羞顏尚不開。","低頭向暗壁，千喚不一迴。","十五始展眉，願同塵與灰。","常存抱柱信，豈上望夫臺。","十六君遠行，瞿塘灩預堆。","五月不可觸，猨鳴天上哀。","門前遲行跡，一一生綠苔。","苔深不能掃，落葉秋風早。","八月蝴蝶來，雙飛西園草。","感此傷妾心，坐愁紅顏老。","早晚下三巴，預將書報家。","相迎不道遠，直至長風沙。"],"tags":["唐诗三百首"],"title":"雜曲歌辭 長干行二首 一","id":"b24a5c7e-0ca9-590f-88d7-833ae0907d82","dynasty":"唐","type":"诗"},{"author":"李白","paragraphs":["憶妾深閨裏，煙塵不曾識。","嫁與長干人，沙頭候風色。","五月南風興，思君在巴陵。","八月西風起，想君發揚子。","去來悲如何，見少別離多。","湘潭幾日到，妾夢越風波。","昨夜狂風度，吹折江頭樹。","淼淼暗無邊，行人在何處？","北客真王公，朱衣滿江中。","日暮來投宿，數朝不肎東。","好乘浮雲驄，佳期蘭渚東。","鴛鴦綠浦上，翡翠錦屏中。","自憐十五餘，顏色桃李紅。","那作商人婦，愁水復愁風。"],"title":"雜曲歌辭 長干行二首 二","id":"6ed3166a-d13f-5103-ab5b-f495aee96a4d","dynasty":"唐","type":"诗"},{"author":"李白","paragraphs":["妾本叢臺女，揚蛾入丹闕。","自倚顏如花，寧知有凋歇。","一辭玉階下，去若朝雲沒。","每憶邯鄲城，深宮夢秋月。","君王不可見，惆悵至明發。"],"tags":["写人","女子","写人诗"],"title":"雜曲歌辭 邯鄲才人嫁爲廝養卒婦","id":"190bfc2b-983b-5677-8031-d79df840129e","dynasty":"唐","type":"诗"},{"author":"李白","paragraphs":["于闐采花人，自言花相似。","明妃一朝西入胡，胡中美女多羞死。","乃知漢地多名姝，胡中無花可方比。","丹青能令醜者妍，無鹽翻在深宮裏。","自古妬蛾眉，胡沙埋皓齒。"],"tags":["用人","杂曲歌辞","感伤","乐府"],"title":"雜曲歌辭 于闐采花","id":"1c979faa-d6f9-55f1-b940-19a632ef440e","dynasty":"唐","type":"诗"},{"author":"李白","paragraphs":["天子居未央，妾侍卷衣裳。","顧無紫宮寵，敢拂黃金牀。","水至亦不去，熊來尚可當。","微身奉日月，飄若螢火光。","願君采葑菲，無以下體妨。"],"tags":["杂曲歌辞","爱情","乐府"],"title":"雜曲歌辭 秦女卷衣","id":"3e660863-e04e-59cb-a352-725cd2564cf0","dynasty":"唐","type":"诗"},{"author":"李白","paragraphs":["白龍改常服，偶被豫且制。","誰使爾爲魚，徒勞訴天帝。","作書報鯨鯢，勿恃風濤勢。","濤落歸泥沙，翻遭螻蟻噬。","萬乘慎出入，柏人以爲誡。"],"title":"雜曲歌辭 枯魚過河泣","id":"66238783-357e-5f4d-850d-dfdbcd99e64f","dynasty":"唐","type":"诗"},{"author":"李白","paragraphs":["將軍發白馬，旌節渡黃河。","簫鼓聒川嶽，滄溟湧洪波。","武安有振瓦，易水無寒歌。","鐵騎若雪山，飲流涸滹沱。","揚兵獵月窟，轉戰畧朝那。","倚劍登燕然，邊峰列嵯峨。","蕭條萬里外，耕作五原多。","一掃清大漠，包虎戢金戈。"],"tags":["黄河","战争","写马","杂曲歌辞","乐府","马"],"title":"雜曲歌辭 發白馬","id":"4c389669-9810-55bb-8162-32cd0861ff4c","dynasty":"唐","type":"诗"},{"author":"李白","paragraphs":["燕南壯士吳門豪，筑中置鉛魚隱刀。","感君恩重許君命，泰山一擲輕鴻毛。"],"tags":["泰山","写人","咏史怀古","赞美","写人诗"],"title":"雜曲歌辭 結韈子","id":"3d5ed1bb-07be-5248-96ab-e0848ce82a9c","dynasty":"唐","type":"诗"},{"author":"李白","paragraphs":["沐芳莫彈冠，浴蘭莫振衣。","處世忌太潔，志人貴藏輝。","滄浪有釣叟，吾與爾同歸。"],"title":"雜曲歌辭 沐浴子","id":"649e10d8-8448-5564-a5b4-8dc851ca9222","dynasty":"唐","type":"诗"},{"author":"李白","paragraphs":["白馬誰家子，黃龍邊塞兒。","天山三丈雪，豈是遠行時。","春蕙忽秋草，莎雞鳴曲池。","風催寒椶響，月入霜閨悲。","憶與君別年，種桃齊蛾眉。","桃今百餘尺，花落成枯枝。","終然獨不見，流淚空自知。"],"tags":["思念","杂曲歌辞","女子","乐府"],"title":"雜曲歌辭 獨不見","id":"9f8048af-6e1b-5701-8664-147441dc00e5","dynasty":"唐","type":"诗"},{"author":"李白","paragraphs":["冬夜夜寒覺夜長，沈吟久坐坐北堂。","冰合井泉月入閨，青缸凝明照悲嗁。","青缸滅，嗁轉多，掩妾淚，聽君歌。","歌有聲，妾有情，情聲合，兩無違。","一語不入意，從君萬曲梁塵飛。"],"tags":["杂曲歌辞","音乐","乐府","女子"],"title":"雜曲歌辭 夜坐吟","id":"f2d648ed-027f-53f6-82f8-0d3d2fe9d01d","dynasty":"唐","type":"诗"},{"author":"李白","paragraphs":["踏踏馬頭誰見過，眼看北斗直天河。","西風羅幕生翠波，鉛華笑妾顰青蛾。","爲君起唱長相思，簾外嚴霜皆倒飛。","明星爛爛東方陲，紅霞稍出東南涯，陸郎去矣乘斑騅。"],"title":"雜曲歌辭 夜坐吟","id":"84a2269c-24ea-5612-87da-6f4dd8362aa5","dynasty":"唐","type":"诗"},{"author":"李白","paragraphs":["鳥銜野田草，誤入枯桑裏。","客土植危根，逢春猶不死。","草木雖無情，因依尚可生。","如何同枝葉，各自有枯榮。"],"tags":["命运","抒情","杂曲歌辞","乐府"],"title":"雜曲歌辭 樹中草","id":"2651381d-8640-5502-b453-2ef9a96f874c","dynasty":"唐","type":"诗"},{"author":"李白","paragraphs":["金花折風帽，白馬小遲回。","翩翩舞廣袖，似鳥海東來。"],"title":"雜曲歌辭 高句麗","id":"d28731fe-dbf6-5c9a-9764-cf97a8bb9505","dynasty":"唐","type":"诗"},{"author":"李白","paragraphs":["雲想衣裳花想容，春風拂檻露華濃。","若非羣玉山頭見，會向瑤臺月下逢。"],"tags":["唐诗三百首","女子","乐府","赞美","近代曲辞"],"title":"雜曲歌辭 清平調 一","id":"95a4da09-f6f9-5fd9-bf25-a61af195a920","dynasty":"唐","type":"诗"},{"author":"李白","paragraphs":["一枝紅豔露凝香，雲雨巫山枉斷腸。","借問漢宮誰得似，可憐飛燕倚新妝。"],"tags":["唐诗三百首","女子","近代曲辞","乐府"],"title":"雜曲歌辭 清平調 二","id":"e5936d52-fc54-5b14-960e-47163dc919aa","dynasty":"唐","type":"诗"},{"author":"李白","paragraphs":["名花傾國兩相歡，長得君王帶笑看。","解釋春風無限恨，沈香亭北倚闌干。"],"tags":["唐诗三百首","乐府","写人","花","写花","近代曲辞"],"title":"雜曲歌辭 清平調 三","id":"e14c1618-a968-5526-b952-c47bc4a8ee80","dynasty":"唐","type":"诗"},{"author":"李白","paragraphs":["小小生金屋，盈盈在紫微。","山花插寶髻，石竹繡羅衣。","每出深宮裏，常隨步輦歸。","只愁歌舞散，化作綵雲飛。"],"title":"雜曲歌辭 宮中行樂詞 一","id":"50e16f4e-ae34-5a1b-9c04-db86296b5437","dynasty":"唐","type":"诗"},{"author":"李白","paragraphs":["柳色黃金嫩，梨花白雪香。","玉樓巢翡翠，金殿鎖鴛鴦。","選妓隨雕輦，徵歌出洞房。","宮中誰第一，飛燕在昭陽。"],"title":"雜曲歌辭 宮中行樂詞 二","id":"3720d366-dc42-52b7-a906-5c5ee46734b1","dynasty":"唐","type":"诗"},{"author":"李白","paragraphs":["盧橘爲秦樹，蒲萄出漢宮。","煙花宜落日，絲管醉春風。","笛奏龍鳴水，簫吟鳳下空。","君王多樂事，何必向回中。"],"title":"雜曲歌辭 宮中行樂詞 三","id":"11c9f955-e2ed-5c57-ad5c-ce4b118d4c0a","dynasty":"唐","type":"诗"},{"author":"李白","paragraphs":["玉樹春歸日，金宮樂事多。","後庭朝未入，輕輦夜相過。","笑出花間語，嬌來燭下歌。","莫教明月去，留著醉姮娥。"],"title":"雜曲歌辭 宮中行樂詞 四","id":"d4b8f086-c6ee-5f50-bc69-0ad7ba5c57f1","dynasty":"唐","type":"诗"},{"author":"李白","paragraphs":["繡戶香風暖，紗窗曙色新。","宮花爭笑日，池草暗生春。","綠樹聞歌鳥，青樓見舞人。","昭陽桃李月，羅綺自相親。"],"title":"雜曲歌辭 宮中行樂詞 五","id":"3477cda7-a969-5a2a-b236-10c118e3fff2","dynasty":"唐","type":"诗"},{"author":"李白","paragraphs":["今日明光裏，還須結伴遊。","春風開紫殿，天樂下珠樓。","豔舞全知巧，嬌歌半欲羞。","更憐花月夜，宮女笑藏鉤。"],"title":"雜曲歌辭 宮中行樂詞 六","id":"9d6ec970-7d8e-554d-8eea-5b3bab3cc44f","dynasty":"唐","type":"诗"},{"author":"李白","paragraphs":["寒雪梅中盡，春風柳上歸。","宮鶯嬌欲醉，簷燕語還飛。","遲日明歌席，新花豔舞衣。","晚來移綵仗，行樂泥光輝。"],"title":"雜曲歌辭 宮中行樂詞 七","id":"e0e0f345-0603-5a96-8dc5-a4e4e3223685","dynasty":"唐","type":"诗"},{"author":"李白","paragraphs":["水綠南薰殿，花紅北闕樓。","鶯歌聞太液，鳳吹遶瀛洲。","素女鳴珠佩，天人弄綵毬。","今朝風日好，宜入未央遊。"],"title":"雜曲歌辭 宮中行樂詞 八","id":"c9b1ba9e-2649-5efb-a594-6c05bed07574","dynasty":"唐","type":"诗"},{"author":"李白","paragraphs":["中山孺子妾，特以色見珍。","雖不如延年妹，亦是當時絕世人。","桃李出深井，花豔驚上春。","一貴復一賤，關天豈由身。","芙蓉老秋霜，團扇羞網塵。","戚姬髡翦入舂市，萬古共悲辛。"],"tags":["乐府","失意","杂歌谣辞"],"title":"雜歌謠辭 中山孺子妾歌","id":"a585a2d9-a5ea-5a15-b923-14aede965abe","dynasty":"唐","type":"诗"},{"author":"李白","paragraphs":["洞庭白波木葉稀，燕鴻始入吳雲飛。","吳雲寒，燕鴻苦。","風號沙宿瀟湘浦，節士感秋淚如雨。","白日當天心，照之可以事明主。","壯士憤，雄風生。","安得倚天劒，跨海斬長鯨。"],"tags":["洞庭湖"],"title":"雜歌謠辭 臨江王節士歌","id":"9b83ff7e-fce6-5fcf-ab47-c1b19912fd42","dynasty":"唐","type":"诗"},{"author":"李白","paragraphs":["狂風吹古月，竊弄章華臺。","北落明星動光彩，南征猛將如雲雷。","手中電曳倚天劒，直斬長鯨海水開。","我見樓船壯心目，頗似龍驤下三蜀。","揚兵習戰張虎旗，江中白浪如銀屋。","身居玉帳臨河魁，紫髯若戟冠崔嵬。","細柳開營揖天子，始知灞上爲嬰孩。","羌笛橫吹阿嚲回，向月樓中吹落梅。","將軍自起舞長劒，壯士呼聲動九垓。","功成獻凱見明主，丹青畫像麒麟臺。"],"tags":["战士","赞颂","战争","杂歌谣辞","乐府"],"title":"雜歌謠辭 司馬將軍歌","id":"beeaf18f-ed44-54cb-8421-2bc23425448a","dynasty":"唐","type":"诗"},{"author":"李白","paragraphs":["落日欲沒峴山西，倒著接䍦花下迷。","襄陽小兒齊拍手，攔街爭唱白銅鞮。","傍人借問笑何事，笑殺山公醉似泥。","鸕鷀杓，鸚鵡杯，百年三萬六千日，一日須傾三百杯。","遙看漢水鴨頭綠，恰似蒲萄初醱醅。","此江若變作春酒，壘麴便築糟丘臺。","千金駿馬換少妾，醉坐雕鞍歌落梅。","車傍側挂一壺酒，鳳笙龍管行相催。","咸陽市上歎黃犬，何如月下傾金罍。","君不見晉朝羊公一片石，龜龍剝落生莓苔。","淚亦不能爲之墮，心亦不能爲之哀。","誰能憂彼身後事，金鳧銀鴨葬死灰。","清風朗月不用一錢買，玉山自倒非人推。","舒州杓，力士鐺，李白與爾同死生。","襄王雲雨今安在，江水東流猨夜聲。"],"title":"雜歌謠辭 襄陽歌","id":"fb14c9b8-a2b1-564c-984d-f423bd156137","dynasty":"唐","type":"诗"},{"author":"李白","paragraphs":["襄陽行樂處，歌舞白銅鞮。","江城回淥水，花月使人迷。"],"title":"雜歌謠辭 襄陽曲 一","id":"edb7dc04-3e66-58dd-b6d7-ae2697206563","dynasty":"唐","type":"诗"},{"author":"李白","paragraphs":["山公醉酒時，酩酊襄陽下。","頭上白接䍦，倒著還騎馬。"],"title":"雜歌謠辭 襄陽曲 二","id":"dc4ce0fb-eed4-5a80-9b66-9c013b25bfb0","dynasty":"唐","type":"诗"},{"author":"李白","paragraphs":["峴山臨漢江，水淥沙如雪。","上有墮淚碑，青苔久磨滅。"],"title":"雜歌謠辭 襄陽曲 三","id":"03092362-3a84-5d1e-bc53-fc5c53f2167b","dynasty":"唐","type":"诗"},{"author":"李白","paragraphs":["且醉習家池，莫看墮淚碑。","山公欲上馬，笑殺襄陽兒。"],"title":"雜歌謠辭 襄陽曲 四","id":"4557f87e-125e-5390-a591-86334381afd2","dynasty":"唐","type":"诗"},{"author":"李白","paragraphs":["攀天莫登龍，走山莫騎虎。","貴賤結交心不移，唯有嚴陵及光武。","周公稱大聖，管蔡寧相容。","漢謠一斗粟，不與淮南舂。","兄弟尚路人，吾心安所從。","它人方寸間，山海幾千重。","輕言託朋友，對面九疑峰。","多花必早落，桃李不如松。","管鮑久已死，何人繼其蹤。"],"tags":["哲理","杂歌谣辞","友情"],"title":"雜歌謠辭 箜篌謠","id":"36eb2fc7-2a43-53bf-a6eb-da6320147c12","dynasty":"唐","type":"诗"},{"author":"李白","paragraphs":["妙有分二氣，靈山開九華。","層標遏遲日，半壁明朝霞。","積雪曜陰壑，飛流歕陽崖。","青瑩玉樹色，縹緲羽人家。"],"tags":["九华山"],"title":"改九子山爲九華山聯句","id":"7b6f453e-efa2-52b9-be5b-51fdb714376d","dynasty":"唐","type":"诗"},{"author":"李白","paragraphs":["西王母桃種我家，三千陽春始一花。","結實苦遲爲人笑，攀折唧唧長咨嗟。"],"title":"庭前晚花開","id":"c85f7a16-e324-540c-af04-723d190e4a64","dynasty":"唐","type":"诗"},{"author":"李白","paragraphs":["仙女下，董雙成，漢殿夜涼吹玉笙。","曲終却從仙官去，萬戶千門惟月明。"],"title":"桂殿秋 一","id":"59e5f0b3-309f-532e-b7e8-d642328d999e","dynasty":"唐","type":"诗"},{"author":"李白","paragraphs":["河漢女，玉鍊顏，雲軿往往在人間。","九霄有路去無跡，嫋嫋香風生佩環。"],"title":"桂殿秋 二","id":"ff7c23c1-87de-545d-accc-5a5867c4b645","dynasty":"唐","type":"诗"},{"author":"李白","paragraphs":["雲想衣裳花想容，春風拂檻露華濃。","若非羣玉山頭見，會向瑤臺月下逢。"],"tags":["女子","唐诗三百首","乐府","赞美","近代曲辞"],"title":"清平調 一","id":"457c2ed0-3da3-507c-ada7-136f38a58e6a","dynasty":"唐","type":"诗"},{"author":"李白","paragraphs":["一枝紅豔露凝香，雲雨巫山枉斷腸。","借問漢宮誰得似，可憐飛燕倚新妝。"],"tags":["女子","近代曲辞","唐诗三百首","乐府"],"title":"清平調 二","id":"1ed53eb2-b981-5bfb-9104-fe3bcd3423e3","dynasty":"唐","type":"诗"},{"author":"李白","paragraphs":["名花傾國兩相歡，常得君王帶笑看。","解得春風無限恨，沈香亭北倚闌干。"],"tags":["唐诗三百首","乐府","写人","花","写花"],"title":"清平調 三","id":"2c9930f5-4763-5411-ae1b-9152e7bb1bc5","dynasty":"唐","type":"诗"},{"author":"李白","paragraphs":["雪蓋宮樓閉，羅幕昏金翠。","鬬壓闌干，香心澹薄，梅梢輕倚。","噴寶猊香燼麝煙濃，馥紅綃翠被。"],"title":"連理枝 一","id":"bfa40eb4-b40a-5a43-8ecd-38f97777e8cd","dynasty":"唐","type":"诗"},{"author":"李白","paragraphs":["淺畫雲垂帔，點滴昭陽淚。","咫尺宸居，君恩斷絕，似遙千里。","望水晶簾外竹枝寒，守羊車未至。"],"title":"連理枝 二","id":"180ecafa-987f-5c33-920b-c99e6b7edc2e","dynasty":"唐","type":"诗"},{"author":"李白","paragraphs":["平林漠漠煙如織，寒山一帶傷心碧。","暝色入高樓，有人樓上愁。","玉階空佇立，宿鳥歸飛急。","何處是歸程，長亭更短亭。"],"tags":["豪放","写景","秋天","卷一·唐五代词","怀人","宋词三百首"],"title":"菩薩蠻","id":"2aeaca5f-7812-56e2-b085-1252a29f4c97","dynasty":"唐","type":"诗"},{"author":"李白","paragraphs":["簫聲咽，秦娥夢斷秦樓月。","秦樓月，年年柳色，灞陵傷別。","樂遊原上清秋節，咸陽古道音塵絕。","音塵絕，西風殘照，漢家陵闕。"],"tags":["思念","豪放","忧愁","宋词三百首","女子","卷一·唐五代词"],"title":"憶秦娥","id":"1aed6d80-33bf-51c3-8171-57d92c1d401b","dynasty":"唐","type":"诗"},{"author":"李白","paragraphs":["禁庭春晝，鶯羽披新繡。","百草巧求花下鬬，祗賭珠璣滿斗。","日晚却理殘妝，御前閑舞霓裳。","誰道腰肢窈窕，折旋笑得君王。"],"title":"清平樂 一","id":"c34e5b10-4a6c-55b1-9028-791f2e307731","dynasty":"唐","type":"诗"},{"author":"李白","paragraphs":["禁闈秋夜，月探金窗罅。","玉帳鴛鴦噴蘭麝，時落銀燈香灺。","女伴莫話孤眠，六宮羅綺三千。","一笑皆生百媚，宸衷教在誰邊。"],"title":"清平樂 二","id":"d91f2460-a7c6-5283-98bd-bbbfa41c895d","dynasty":"唐","type":"诗"},{"author":"李白","paragraphs":["煙深水闊，音信無由達。","惟有碧天雲外月，偏照懸懸離別。","盡日感事傷懷，愁眉似鎖難開。","夜夜長留半被，待君魂夢歸來。"],"title":"清平樂 三","id":"8d3fd2a2-ffb2-5a6d-9ff7-7a9719cd0b9a","dynasty":"唐","type":"诗"},{"author":"李白","paragraphs":["鸞衾鳳褥，夜夜常孤宿。","更被銀臺紅蠟燭，學妾淚珠相續。","花貌些子時光，拋人遠泛瀟湘。","欹枕悔聽寒漏，聲聲滴斷愁腸。"],"title":"清平樂 四","id":"d8cd97c5-347c-573c-b63c-e7307c449565","dynasty":"唐","type":"诗"},{"author":"李白","paragraphs":["畫堂晨起，來報雪花墜。","高卷簾櫳看佳瑞，皓色遠迷庭砌。","盛氣光引爐煙，素草寒生玉佩。","應是天仙狂醉，亂把白雲揉碎。"],"title":"清平樂 五","id":"32ce9ceb-2427-50b5-99f7-637489140d1f","dynasty":"唐","type":"诗"},{"author":"李白","paragraphs":["玉堦一夜留明月，金殿三春滿落花。"],"title":"句","id":"234dff54-3cbe-5643-8cce-2cca739284ba","dynasty":"唐","type":"诗"},{"author":"李白","paragraphs":["昔君布衣時，與妾同辛苦。","一拜五官郎，便索邯鄲女。","妾欲辭君去，君心便相許。","妾讀蘼蕪書，悲歌淚如雨。","憶昔嫁君時，曾無一夜樂。","不是妾無堪，君家婦難作。","起來強歌舞，縱好君嫌惡。","下堂辭君去，去後悔遮莫。","（《才調集》六）。"],"title":"寒女吟","id":"037f96de-23a7-540d-b5f0-b3c2f84dcc99","dynasty":"唐","type":"诗"},{"author":"李白","paragraphs":["（《文苑英華》一九三載李白此詩，注云：「集無此詩。","」郭茂倩《樂府詩集》以爲殷謀詩。","）秦樓出佳麗，正值朝日光。","陌頭能駐馬，花處復添香。","（《樂府詩集》卷二八署陳殷謀，《先秦漢魏晉南北朝詩·陳詩》卷九據以收入。","）。"],"title":"日出東南隅行","id":"67679f1a-baa2-560f-8b49-c7b4a074f80a","dynasty":"唐","type":"诗"},{"author":"李白","paragraphs":["（《文苑英華》二六二注云：「此詩總目及《李集》皆不載，惟《英華》諸本有之。","」）等閑經夏復經寒，夢裏驚嗟豈暫安。","南家風光當世少，西陵江浪過江難。","周旋小字桃燈讀，重疊遙山隔霧看。","真是爲君飡不得，書來莫說更加飡。","（《文苑英華》）（嚴羽《滄浪詩話","·考證》謂本詩「乃晚唐之下者」。","詹鍈《李詩辨僞》云：「按《文苑英華》編次體例，各類之中，一以時代先後爲序。","此詩置於張祜、李洞、方干與李羣玉、陳陶之間，與太白時代相去懸遠，定是晚唐之作。","」吳企明云：「先輩爲應試舉子對已及第者的稱呼，或是進士出身的人互相推敬的稱呼，李白從未應試，不應用此稱呼，集中亦無此稱。","」又推測翁參樞或爲《登科記考》卷二二所載咸通元年盈第的翁彥樞，「參」、「彥」形近易訛，時代亦與李洞、方干相近。","）。"],"title":"代佳人寄翁參樞先輩","id":"9655d402-1c0c-58ee-b840-81a6462fc2e2","dynasty":"唐","type":"诗"},{"author":"李白","paragraphs":["芣苡生前徑，含桃落小園。","春心自搖蕩，百舌更多言。"],"title":"陽春曲","id":"be0d8c00-46e0-5b01-9907-ff1a27f0ee76","dynasty":"唐","type":"诗"},{"author":"李白","paragraphs":["從戎向邊北，遠行辭密親。","借問陰山侯，還知塞上人。","（以上《萬首唐人絕句》。","又《樂府詩集》作無名氏）（按影宋本《樂府詩集》卷五一收《陽春曲》，卷七八收《摩多樓子》，皆不署作者名，但緊接李白詩後，於例並非李白詩。","汲古閣刊本目錄於《陽春曲","》下署「無名氏」，可證。","今人校點本於《摩多樓子》下據王琦《李太白集》補「李白」二字，尤誤，王琦已云《樂府詩集》作無名氏。","）。"],"title":"摩多樓子","id":"7fec4483-90cb-5e9f-9541-fecdb236148c","dynasty":"唐","type":"诗"},{"author":"李白","paragraphs":["磨盡石嶺墨，潯陽釣赤魚。","靄峯尖似筆，堪畫不堪書。","（《輿地紀勝》二十《徽州》有此詩，注稱在黟縣南十八里，相傳太白遊新安，嘗釣於此，作詩云云。","《九域志》、《錦繡萬花谷》、《一統志》皆引「靄峯尖似筆」之句，以爲太白詩。","康熙《徽州府志》二《山川》引此詩，「石嶺墨」作「石墨嶺」，「筆」作「削」。","〖王琦《李太白詩集注》卷三十疑此詩或爲南唐另翰林學士李白作。","〗）。"],"title":"釣灘（一作「臺」）","id":"6acbb3d4-28dc-5024-8d31-f8414b1850f7","dynasty":"唐","type":"诗"},{"author":"李白","paragraphs":["黟縣小桃源，烟霞百里間。","地多靈草木，人尚古衣冠。","市向晡前散，山經夜後寒。","（《輿地紀勝》二十《徯州》載此詩六句，注云見《龍城志》。","《錦繡節花谷》亦載此詩，以爲太白作。","王琦按：「此詩乃南唐許堅詩，其後小有二韻。","」今按：已從《輿地紀勝》補其一韻。","又按：《全唐詩》七五七及八六一兩見許堅，皆未收此詩。","〖本書卷十五又笖此詩於許堅名下，凡八句。","今仍兩存之。","〗）。"],"title":"小桃源","id":"f90a8124-330f-556b-8636-962024b3aaeb","dynasty":"唐","type":"诗"},{"author":"李白","paragraphs":["夜宿烏牙寺，舉手捫星辰。","不取高聲語，恐驚天上人。","（《輿地紀勝》四七《蘄州》引王得臣《塵史》云：「蘄之黃梅有烏牙山，僧舍小詩，曰李太白也，李集中無之。","」又《侯鯖錄》、《西清詩話》、《苕溪漁隱叢話》、《竹坡詩話》等又作《題峯頂寺》。","〖詩見《塵史》卷中。","王琦《李太白詩集注》卷三十收錄有關此詩之資料甚衆，其中引《侯鯖錄》，或云此爲王元之〖即王禹偁〗少登樓詩，《竹坡詩話》則云爲楊大年〖楊億〗幼年時作，《西清詩話》則以爲非極億作。","王琦亦未能定之。","諸書引文差異甚大，不具錄。","〗）。"],"title":"烏牙寺","id":"8ef4992a-c95d-5c93-8a3d-c63eb58286bc","dynasty":"唐","type":"诗"},{"author":"李白","paragraphs":["昔日狂秦事可嗟，直驅雞犬入桃花。","至今不出煙溪（一作「巒」）口，萬古潺湲二（一作「一」）水斜。","。"],"title":"桃源（二首） 一","id":"d2529b37-76f0-51c5-834d-c5a36092bf9d","dynasty":"唐","type":"诗"},{"author":"李白","paragraphs":["露暗煙濃草色新，一翻流水滿溪春。","可憐漁歌父重來訪，只見桃花不見人。","（《輿地紀勝》六八《常德府》引《綿州志》云「李白逸篇」）。"],"title":"桃源（二首） 二","id":"7a76107c-88ee-5f17-afeb-599672c03774","dynasty":"唐","type":"诗"},{"author":"李白","paragraphs":["天台國清寺，天下爲四絕。","今到普照遊，到來復何別。","柟（一作「枿」）木白雲飛，高僧頂殘雪。","門外（一作「前」）一條溪（一作「水」），幾回流歲月。","（《咸淳臨安志》八四。","○蘇東坡曰：「予舊在富陽，見國清院太白詩，絕凡近，即此篇也。","」《漁隱叢話》：「新安水西寺，寺依山背，下瞰長溪。","太白題詩斷句云：『檻外一條溪。","幾回流碎月。","』今集中無之。","」王琦按：「《漁隱》所引，即此篇末二句也，蓋未睹全篇，故訛以爲《是否水西寺》斷句也。","」。）"],"title":"普照寺","id":"62d11153-9927-569b-8d28-93dcd214a9fc","dynasty":"唐","type":"诗"},{"author":"李白","paragraphs":["（在歙縣郡城練水西，唐至德二年建。","宋太平舉國中勅改太平舉國寺。","）天台國清寺，天下稱四絕。","我來舉唐遊，於中更無別。","枿木劃斷雲，高峯頂積雪。","檻外一條溪，幾回流碎月。","（康熙《徽州府志》十八《寺觀》。","○今按：此詩與前篇，異地異題，輾轉漢傳，各有可取之處。","《苕溪漁隱》所引，應即此一篇之末二句。","王琦未見此篇，不得稱《漁隱》以爲《題水西寺》斷句爲訛。","〖宋朱弁《曲洧舊聞》卷八謂此詩石刻在歙溪西太平寺。","〗）。"],"title":"興唐寺","id":"96b14baa-b652-583a-ab11-4022f51f0e41","dynasty":"唐","type":"诗"},{"author":"李白","paragraphs":["殷侯三玄士，贈我栗岡硯。","灑染中山毫，光映吳門練。","天寒水不凍，日用心不倦。","攜此臨墨池，還如對君面。","（高似孫《硯箋》四）（見宋初吳淑《事類賦》卷十五，「光映」作「光輝」。","）。"],"title":"殷十一贈栗岡硯","id":"dbde0366-b2fe-50ec-b8a3-f9899fe6ae35","dynasty":"唐","type":"诗"},{"author":"李白","paragraphs":["嵐光深院裏，傍砌水泠泠。","野燕巢官舍。","溪雲入[古]廳。","日斜孤吏過，簾捲亂峯青。","五色神仙尉，焚香讀道經。","（楊慎《全蜀藝文志》）（見《蜀中名勝記》卷十，云此詩「爲米芾書，刻在縣衛」。","「古」字據此書補。","吳企明謂此詩中「五色神仙尉」一句，用《北夢瑣言》卷十二所載張裼之子聞說壁魚入道經函，因蠹食神仙字身有五色，吞之可成仙的典故，因疑此詩爲晚唐人或宋人所假託。","）。"],"title":"贈江油尉","id":"6cf00820-6630-5f1e-8fcd-c48311708a87","dynasty":"唐","type":"诗"},{"author":"李白","paragraphs":["六即潁水荀，何慚許郡賓。","相逢太史奏，應是聚賢人。","玉隱且在石，蘭枯還見春。","俄成萬里別，立德貴清真。","（見影宋蜀刻本《李太白文集》卷十三，「立德」作「立得」。","）。"],"title":"南陵五松山別荀七","id":"326fafe9-72e3-5726-9470-cf4630600966","dynasty":"唐","type":"诗"},{"author":"李白","paragraphs":["熱暖將來賓鐵文，暫時不動聚白雲。","撥卻白雲見青天，掇頭裏許便乘仙。","（見影宋蜀刻本《李太白文集》卷二十三。","）（以上繆氏本《太白集》）。"],"title":"暖酒","id":"e8bb7501-2803-5353-b0cd-4fbaa64f6e6e","dynasty":"唐","type":"诗"},{"author":"李白","paragraphs":["知見一何高，拭眼避天位。","同觀洗耳人，千古應無愧。","（以上《正德南康府志》十《詩類》）。"],"title":"棲賢寺","id":"5d98bfdd-4619-5550-ba68-bb2aaf9b22e7","dynasty":"唐","type":"诗"},{"author":"李白","paragraphs":["石笋如卓筆，縣之山之巔。","誰爲不平者，與之書青天。","（《遵義府志》四五《藝文詩》）（按此詩太白文集不載，即他拾遺本亦無之。","孫志有此，不知何本，仍錄俟考。","）。"],"title":"題樓山石笋","id":"fda5af5c-2000-59cf-af49-904e38130596","dynasty":"唐","type":"诗"},{"author":"李白","paragraphs":["朝披夢澤雲，笠釣青茫茫。","暮跨紫鱗去，海氣侵肌涼。","（《苕溪漁隱叢話前集》五引東坡。","又《詩話總龜》七《評論門》引《百斛明珠》。","云：「予都下見有人携一紙文書，字則顏魯公也，墨跡如未乾，紙亦新健，其首兩句云云。","此語非太白不能道。","」〖此即傳爲李白所作之《上清寶鼎詩》中的四句，全詩及考證見《全唐詩續拾遺》卷十四。","〗）。"],"title":"闕題","id":"5664c28c-8718-5ff2-8a99-4d9802c2ed93","dynasty":"唐","type":"诗"},{"author":"李白","paragraphs":["庭中繁樹乍含芳，紅錦重重翦作囊。","還合炎蒸留爍景，題來渭得好篇章。","（王琦輯注《太白集》附錄）（詳後「句」末附按。","）。"],"title":"闕題","id":"74d85738-8ee6-5b5e-a5a8-9e68fe9fafaf","dynasty":"唐","type":"诗"},{"author":"李白","paragraphs":["樵夫與耕者，出入畫屏中。","（《方輿勝覽》五四）。"],"title":"題寶圌山（圌音纏）（句）","id":"5c141971-9b8c-5cd3-91cd-d6836d3a3b60","dynasty":"唐","type":"诗"},{"author":"李白","paragraphs":["。"],"title":"句","id":"89905c62-6043-531e-a6cc-6b65567df8a1","dynasty":"唐","type":"诗"},{"author":"李白","paragraphs":["野禽啼杜宇，山蝶舞莊周。","（《苕溪漁隱叢話後集》四引《法藏碎金》）（見《法藏碎金》卷六。","）。"],"title":"句 一","id":"2ff76676-cdd2-549b-8b59-44ebc07fa422","dynasty":"唐","type":"诗"},{"author":"李白","paragraphs":["霜結梅梢玉，陰凝竹幹銀。"],"title":"句 二","id":"7f0803c9-eb74-5ab6-b4e4-e7f6bbd9ddbc","dynasty":"唐","type":"诗"},{"author":"李白","paragraphs":["竹粉千腰白，桃皮半頰紅。"],"title":"句 三","id":"f354277d-e9aa-50e5-946a-e83feba9df2b","dynasty":"唐","type":"诗"},{"author":"李白","paragraphs":["心爲殺人劍，淚是報恩珠。"],"title":"句 四","id":"7f974dd8-61c5-5467-921b-d0a2e84829a5","dynasty":"唐","type":"诗"},{"author":"李白","paragraphs":["佳人微醉玉顏酡，笑伾粧樓澹小蛾。"],"title":"句 五","id":"42d61a47-fd2a-5fcd-a373-601c6b47ba70","dynasty":"唐","type":"诗"},{"author":"李白","paragraphs":["借問單樓與同穴，可能銀漢勝重泉。","（以上王琦輯注《太白集》附錄）（以上諸句及「庭中繁樹乍含芳」一首，王琦云見於《海錄碎事》、《錦繡萬花谷》二書，「未詳爲誰氏之作，其句法皆與太白不相似，亦皆以爲太白詩矣。","」又推測或爲南唐時另一翰林學士李白撰。","）。"],"title":"句 六","id":"1b285f6f-e2e5-51b2-8a11-85768a326c64","dynasty":"唐","type":"诗"},{"author":"李白","paragraphs":["舉頭忽見衡陽雁，千聲萬字情何限。","叵耐薄情夫，一行書也無。","泣歸香閣恨，和淚淹紅粉。","待雁却回時，也無書寄伊。","（《尊前集》）（《全宋詞》第四冊第二五一月頁云《歷代詩餘》卷九載此爲陳以莊詞，楊金本《草堂詩餘》卷下作陳達叟詞。","）。"],"title":"菩薩蠻","id":"fd84178d-5a32-5246-96ca-43fe4f4deb6d","dynasty":"唐","type":"诗"},{"author":"李白","paragraphs":["彼美漢東國，川藏明月輝。","寧知喪亂後，更有一珠歸。","（錄自影宋蜀刻本《李太白文集》卷二十七）。"],"title":"江夏送倩公歸漢東（幷序）","id":"60b9b796-8819-5b19-b034-c36707f81ce5","dynasty":"唐","type":"诗"},{"author":"李白","paragraphs":["曉峰如畫碧參差（碑作「參差碧」），藤影風搖拂檻垂。","野徑來多將犬伴，人間歸晚帶（碑作「待」）樵隨。","看雲客倚啼猿樹，洗鉢僧臨失鶴（一作「鷺」，或作「鶩」）池。","莫怪無心戀清境，已將書劍許明時。","（見光緒《重修江油縣志》卷二十四）（陳廣福《李白的〈別匡山〉詩考》謂江油縣匡山書院存宋熙寧元年《勅賜中和大明寺住持碑》，碑文云：「玄宗朝翰林學士李白字太白，少爲當縣小吏，後於此山讀書，於喬松滴翠之平有十載。","」文中錄此詩。","）。"],"tags":["庐山"],"title":"別匡山","id":"0ea5d2b4-8573-54ee-a041-323ec6f98127","dynasty":"唐","type":"诗"},{"author":"李白","paragraphs":["厄磴層層上太華，白雲深處有人家。","道童對月閒吹笛，仙子乘雲遠駕車。","恠石堆山如坐虎，老藤纏樹似騰蛇。","曾聞玉井金河在，會見蓬萊十丈花。","（同前）。"],"title":"太華觀","id":"25adb656-0faa-55d3-ac63-81a82cce90ec","dynasty":"唐","type":"诗"},{"author":"李白","paragraphs":["佽飛斬長蛟，遺圖畫中見。","登舟既虎嘯，激水方龍戰。","驚波動連山，拔劍曳雷電。","鱗摧白刃下，血染滄江變。","感此壯古人，千秋（一作「載」）若對面。","（見《李太白文集》卷二十八）。"],"title":"觀佽飛斬蛟龍圖讚","id":"af81719c-74a7-5e28-80e0-e2b7997e6b7c","dynasty":"唐","type":"诗"},{"author":"李白","paragraphs":["本心若虛空，清淨無一物。","焚蕩淫怒癡，圓寂了見佛。","五綵圖聖像，悟真非妄傳。","掃雪萬病盡，爽然清凉天。","讚此功德海，永爲曠代宣。","（同前）。"],"title":"地藏菩薩讚","id":"fe209a51-a12f-5897-a30f-5db646172219","dynasty":"唐","type":"诗"},{"author":"李白","paragraphs":["合沓牽數峰，奔地鎮平楚。","中間最高頂，髣髴接天語。","（見《宛陵郡志備要》。","又見嘉慶廿年刊洪亮吉纂《寧國府志》卷二四）。"],"title":"獨坐敬亭山（其二）","id":"8b9d17a5-85e9-584e-acc3-d6d6dc1c0c46","dynasty":"唐","type":"诗"},{"author":"李白","paragraphs":["遙望九華峰，誠然是九華。","蒼顏耐風雪，奇態燦雲霞。","曜日凝成錦，凌霄增壁崖。","何當餘蔭照，天造洞仙家。","（見《青陽縣志·藝文志》及《九華山志》卷八）（〖1〗《李白在安徽》云：秀華亭在九華山麓，五溪橋側，延壽寺前。","亭已圮，遺址猶存。","）。"],"tags":["九华山"],"title":"秀華亭","id":"1e87d1c6-8d9e-5478-90a7-ba50c6b95a6a","dynasty":"唐","type":"诗"},{"author":"李白","paragraphs":["聞說神仙晉葛洪，煉丹曾此占雲峰。","庭前廢井今猶在，不見長松見短松。","（見《宛陵郡志備要》卷一。","又見嘉慶《寧國府志》卷二四）（〖1〗《李白在安徽》云：井在九華山臥雲庵北面。","）。"],"tags":["九华山"],"title":"煉丹井","id":"dcde4985-0951-5908-9d91-e0496b0a149a","dynasty":"唐","type":"诗"},{"author":"李白","paragraphs":["頭陀懸萬仞，遠眺望華峰。","聊借金沙水，洗開九芙蓉。","煙嵐隨遍覽，踏屐走雙龍。","明日登高去，山僧孰與從？","禪床今暫歇，枕月臥青松。","更盡聞呼鳥，恍來報曉鐘。","（詳後，以上四首，皆轉錄自常秀峰等著《李白在安徽》。","）（〖1〗《李白在安徽》云：此詩刻於清道光十年《重建無相寺碑記》。","無相寺在九華山頭陀嶺下，旁有一泉，名金沙，李白在九華時曾遊此。","無相寺建於唐初，治平元年賜額，道光間重修。","此詩保存有兩種可能：一，無相寺舊時碑文刻有此詩；二，爲康熙時禮部尚書吳襄收藏，吳姓修寺捐資最多。","）。"],"tags":["九华山"],"title":"宿無相寺","id":"16ff443e-52d6-58ad-bf2b-33875515c4d2","dynasty":"唐","type":"诗"},{"author":"李白","paragraphs":["聖寺閑棲睡眼醒，此時何處最幽清？滿窗明月天風靜，玉磬時聞一兩聲。","（見宋陳田夫《南嶽總勝集》卷中）。"],"tags":["衡山"],"title":"詠方廣詩","id":"e6d13d35-e3ff-551e-9de6-f8c6e2fd8d30","dynasty":"唐","type":"诗"},{"author":"李白","paragraphs":["朝披夢澤雲（甲、乙、戊本作「雲夢澤」），笠釣青茫茫。","尋絲（甲作「流」、乙作「綠」）得雙鯉，中有三（乙作「二」）元章。","篆字若丹蛇，逸（乙作「遶」）勢如飛翔。","歸來問天老（甲、戊作「姥」）奧（甲、戊作「妙」）義不可量。","金刀（甲作「刃」）割青素（甲作「紫」），靈文爛煌煌。","嚥（甲、戊作「燕」）服十二環（戊作「鐶」），奄（甲、戊作「想」）見仙人房。","暮跨（丙作「騎」）紫鱗（丙作「麟」）去，海氣侵肌凉。","龍子善（戊作「喜」）變化，化作梅花妝。","贈（甲、戊作「遺」）我纍纍（乙作「疊疊」）珠，靡靡（甲作「非」）明月光。","勸我穿絳（乙作「絡」）縷（甲、戊作「樓」），繫作裙（戊、丁作「裾」）間襠（甲作「當」，戊作「璫」）。","挹（甲、戊作「揖」）子（甲作「予」，丁戊作「余」）以攜（甲作「疾」，乙作「詞」，丁、戊作「辭」）去，談笑聞遺（甲、乙、戊作「餘」）香。","（按：《全唐詩》卷一八五據《王直方詩話》錄「房」、「涼」、「光」三韻，《全唐詩續補遺》卷四錄「茫」、「涼」二韻。","）。"],"title":"上清寶鼎詩二首（附存） 一","id":"6153c535-6d78-5c5e-b1d7-da386ab79b7f","dynasty":"唐","type":"诗"},{"author":"李白","paragraphs":["人生燭上花，光（乙作「火」）滅巧妍盡。","春風繞樹頭，日與化（戊作「花」）工（丁作「花工」）進。","只（戊作「惟」）知雨露貪，不聞（丁、戊作「念」）零落盡（甲無以上二句）。","我昔（乙、戊作「昔我」）飛骨時，慘見當塗墳。","青松靄朝（丁、戊作「明」）霞，縹緲山（戊作「上」）丁村。","既死明月魄，無復（丁、戊作「彼」）玻璃（乙、戊作「瓈」）魂。","念此一脫灑（戊作「酒」），長嘯祭（甲、乙、戊作「登」）崑崙。","醉著鸞皇（甲、丁、戊作「鳳」）衣，星斗俯可捫。","（見瞿蛻園、朱金城《李白集校注》卷三十《詩文補遺》錄蘇軾書李白詩墨跡。","出校各本，甲本爲趙令畤《侯鯖錄》卷二，乙本指《增修詩話總龜》卷十一引《王直方詩話》，丙本指《全唐詩》卷一八五引《王直方詩話》，丁本指《李白詩校注》據《唐宋詩醇》所錄校語，戊本指《津逮秘書》本《東坡題跋》卷二）（〖1〗《東坡題跋》卷二：「余頃在京師，有道人相訪，風骨甚異，語論不凡，自云常與物外諸公往還，口誦此二篇，云東華上清監清逸真人李太白作也。","」〖2〗《侯鯖錄》卷二：「東坡先生在嶺南，言元祐中有見李白酒肆中誦其近詩云：『朝披夢澤雲，笠釣青茫茫。","』此非世人語也。","少游嘗手錄其全篇，少游敍云：『觀頃在京師，有道人相訪，風骨甚異，語論不凡，自云嘗與物外諸公往還，口誦二篇，云東華上清監清逸真人李白作也。","』」）（〖3〗《王直方詩話》：「元祐八年，東坡帥定武，李方叔、王仲弓別於惠濟，出示南嶽典寶東華李真人像，又出此二詩，曰此李真人作也。","近有人於江上遇之得此，云即李太白也。","」〖4〗《苕溪漁隱叢話前集》卷五引東坡云：「予都下見有人携一紙文書，字則顏魯公也，墨跡如未乾，紙亦新健，其詩曰：『朝披夢澤雲，笠釣青茫茫。","』此語非太白不能道也。","」今按：此詩第二首云：「我昔飛骨時，慘見當塗墳。","」顯然非李白所作。","就前所錄北宋諸家有關獲得此詩的記錄而言，其作者約有以下幾種可能：其一，北宋道士托名李白作；其二，李真人作，後傳成李白作；其三，北宋道士錄唐時遺詩而獻於東坡；其四，東坡自作而僞稱得之於他人，亦如解《八陣圖》而稱少陵託夢之類。","今莫詳孰是。","因此二詩出處甚早，《全唐詩》及今賢補遺已錄存其片斷，故爲補足而附存之。","）。"],"tags":["衡山"],"title":"上清寶鼎詩二首（附存） 二","id":"bbfc96c0-0f27-5f4f-8894-7b3a3df09a3f","dynasty":"唐","type":"诗"},{"author":"李白","paragraphs":["眼前有景道不得，崔顥題詩在上頭。","（見《苕溪漁隱叢話前集》卷五引李畋《該聞錄》、《後村詩話前集》卷一。","）。"],"title":"句","id":"8ff3be96-1da9-5e1d-90c4-ca8e7945dc54","dynasty":"唐","type":"诗"},{"author":"李白","paragraphs":["大雅久不作，吾衰竟誰陳。","王風委蔓草，戰國多荆榛。","龍虎相啖食，兵戈逮狂秦。","正聲何微茫，哀怨起騷人。","揚馬激頹波，開流蕩無垠。","廢興雖萬變，憲章亦已淪。","自從建安來，綺麗不足珍。","聖代復元古，垂衣貴清真。","羣才屬休明，乘運共躍鱗。","文質相炳煥，衆星羅秋旻。","我志在刪述，垂輝暎千春。","希聖如有立，絕筆於獲麟。"],"title":"古風 一","id":"3eec3656-f506-5a2c-a69a-4ed32536f76b","dynasty":"唐","type":"诗"},{"author":"李白","paragraphs":["蟾蜍薄太清，蝕此瑤臺月。","圓光虧中天，金魄遂淪沒。","螮蝀入紫微，大明夷朝暉。","浮雲隔兩曜，萬象昏陰霏。","蕭蕭長門宮，昔是今已非。","桂蠹花不實，天霜下嚴威。","沈歎終永夕，感我涕沾衣。"],"title":"古風 二","id":"894b3459-161e-504b-aa60-3c6931154370","dynasty":"唐","type":"诗"},{"author":"李白","paragraphs":["秦皇掃六合，虎視何雄哉。","飛劒決浮雲，諸侯盡西來。","明斷自天啓，大略駕羣才。","收兵鑄金人，函谷正東開。","銘功會稽嶺，騁望瑯琊臺。","刑徒七十萬，起土驪山隈。","尚採不死藥，茫然使心哀。","連弩射海魚，長鯨正崔嵬。","額鼻象五嶽，揚波噴雲雷。","鬐鬣蔽青天，何由覩蓬萊。","徐[巿]載秦女，樓船幾時迥。","但見三泉下，金棺葬寒灰。"],"title":"古風 三","id":"bc31d03d-b4e0-5b3d-94fd-608af07cf767","dynasty":"唐","type":"诗"},{"author":"李白","paragraphs":["鳳飛九千仞，五章備綵珍。","銜書且虛歸，空入周與秦。","橫絕歷四海，所居未得鄰。","吾營紫河車，千載落風塵。","藥物秘海嶽，採鉛青溪濱。","時登大樓山，舉手望仙真。","羽駕滅去影，飆車絕廻輪。","尚恐丹液遲，志願不及申。","徒霜鏡中髮，羞彼鶴上人。","桃李何處開，此花非我春。","唯應清都境，長與韓衆親。"],"title":"古風 四","id":"c9da926a-cf37-54d1-8612-f20f5ec3bbfb","dynasty":"唐","type":"诗"},{"author":"李白","paragraphs":["太白何蒼蒼，星辰上森列。","去天三百里，邈爾與世絕。","中有綠髮翁，披雲臥松雪。","不笑亦不語，冥棲在巖穴。","我來逢真人，長跪問寶訣。","粲然啓玉齒，授以鍊藥說。","銘骨傳其語，竦身已電滅。","仰望不可及，蒼然五情熱。","吾將營丹砂，永與世人別。"],"title":"古風 五","id":"78454e23-a8f7-5f78-9191-7ea648934125","dynasty":"唐","type":"诗"},{"author":"李白","paragraphs":["代馬不思越，越禽不戀燕。","情性有所習，土風固其然。","昔別雁門關，今戍龍庭前。","驚沙亂海日，飛雪迷胡天。","蟣蝨生虎鶡，心魂逐旌旃。","苦戰功不賞，忠誠難可宣。","誰憐李飛將，白首沒三邊。"],"title":"古風 六","id":"b7274848-6118-527e-8d7c-5be5a72590da","dynasty":"唐","type":"诗"},{"author":"李白","paragraphs":["五鶴西北來，飛飛凌太清。","仙人綠雲上，自道安期名。","兩兩白玉童，雙吹紫鸞笙。","去影忽不見，回風送天聲。","我欲一問之，飄然若流星。","願餐金光草，壽與天齊傾。"],"title":"古風 七","id":"a9f6840a-0e6c-5cf0-98ab-e82eb38557d6","dynasty":"唐","type":"诗"},{"author":"李白","paragraphs":["咸陽二三月，宮柳黃金枝。","綠幘誰家子，賣珠輕薄兒。","日暮醉酒歸，白馬驕且馳。","意氣人所仰，冶遊方及時。","子雲不曉事，晚獻長楊辭。","賦達身已老，草玄鬢若絲。","投閣良可歎，但爲此輩嗤。"],"title":"古風 八","id":"8499e32e-416a-55e3-9927-7c22e3553747","dynasty":"唐","type":"诗"},{"author":"李白","paragraphs":["莊周夢胡蝶，胡蝶爲莊周。","一體更變易，萬事良悠悠。","乃知蓬萊水，復作清淺流。","青門種瓜人，舊日東陵侯。","富貴故如此，營營何所求。"],"title":"古風 九","id":"e61ba8be-3c33-57ba-86db-ff2c8d39cf22","dynasty":"唐","type":"诗"},{"author":"李白","paragraphs":["齊有倜儻生，魯連特高妙。","明月出海底，一朝開光曜。","却秦振英聲，後世仰末照。","意輕千金贈，願向平原笑。","吾亦澹蕩人，拂衣可同調。"],"title":"古風 十","id":"88a36a98-82bb-52eb-9ce0-14fa2ebfd60b","dynasty":"唐","type":"诗"},{"author":"李白","paragraphs":["黃河走東溟，白日落西海。","逝川與流光，飄忽不相待。","春容捨我去，秋髮已衰改。","人生非寒松，年貌豈長在。","吾當乘雲螭，吸景駐光彩。"],"tags":["黄河"],"title":"古風 十一","id":"c0952790-4de3-5284-a9d3-0964f2dbf510","dynasty":"唐","type":"诗"},{"author":"李白","paragraphs":["松柏本孤直，難爲桃李顏。","昭昭嚴子陵，垂釣滄波間。","身將客星隱，心與浮雲閑。","長揖萬乘君，還歸富春山。","清風灑六合，邈然不可攀。","使我長歎息，冥棲巖石間。"],"title":"古風 十二","id":"369607ec-de4d-50a0-aa20-822c963dfeeb","dynasty":"唐","type":"诗"},{"author":"李白","paragraphs":["君平既棄世，世亦棄君平。","觀變窮太易，探元化羣生。","寂寞綴道論，空簾閉幽情。","騶虞不虛來，鸑鷟有時鳴。","安知天漢上，白日懸高名。","海客去已久，誰人測沈冥。"],"title":"古風 十三","id":"812fedc9-aa6d-54fb-b085-60b080bb9d44","dynasty":"唐","type":"诗"},{"author":"李白","paragraphs":["胡關饒風沙，蕭索竟終古。","木落秋草黃，登高望戎虜。","荒城空大漠，邊邑無遺堵。","白骨橫千霜，嵯峨蔽榛莽。","借問誰凌虐，天驕毒威武。","赫怒我聖皇，勞師事鼙鼓。","陽和變殺氣，發卒騷中土。","三十六萬人，哀哀淚如雨。","且悲就行役，安得營農圃。","不見征戍兒，豈知關山苦。","李牧今不在，邊人飼豺虎。"],"title":"古風 十四","id":"e59f8a1c-1602-55c5-8353-4be6edb26bfa","dynasty":"唐","type":"诗"},{"author":"李白","paragraphs":["燕昭延郭隗，遂築黃金臺。","劇辛方趙至，鄒衍復齊來。","奈何青雲士，棄我如塵埃。","珠玉買歌笑，糟糠養賢才。","方知黃鶴舉，千里獨裴回。"],"title":"古風 十五","id":"89b31b7e-fe83-52f2-8a2f-54d448eeb413","dynasty":"唐","type":"诗"},{"author":"李白","paragraphs":["寶劒雙蛟龍，雪花照芙蓉。","精光射天地，雷騰不可衝。","一去別金匣，飛沈失相從。","風胡滅已久，所以潛其鋒。","吳水深萬丈，楚山邈千重。","雌雄終不隔，神物會當逢。"],"title":"古風 十六","id":"40d88f3c-d18f-5cda-9c8b-95588066059a","dynasty":"唐","type":"诗"},{"author":"李白","paragraphs":["金華牧羊兒，乃是紫煙客。","我願從之遊，未去髮已白。","不知繁華子，擾擾何所迫。","崑山採瓊蘂，可以煉精魄。"],"title":"古風 十七","id":"e5bc4ff3-3d33-5d73-9d50-61e90c88d852","dynasty":"唐","type":"诗"},{"author":"李白","paragraphs":["天津三月時，千門桃與李。","朝爲斷腸花，暮逐東流水。","前水復後水，古今相續流。","新人非舊人，年年橋上遊。","雞鳴海色動，謁帝羅公侯。","月落西上陽，餘輝半城樓。","衣冠照雲日，朝下散皇州。","鞍馬如飛龍，黃金絡馬頭。","行人皆辟易，志氣橫嵩丘。","入門上高堂，列鼎錯珍羞。","香風引趙舞，清管隨齊謳。","七十紫鴛鴦，雙雙戲庭幽。","行樂爭晝夜，自言度千秋。","功成身不退，自古多愆尤。","黃犬空歎息，綠珠成釁讐。","何如鴟夷子，散髮櫂扁舟。"],"title":"古風 十八","id":"ea8d0472-e3cd-5fcf-9669-220c9150028a","dynasty":"唐","type":"诗"},{"author":"李白","paragraphs":["西嶽蓮花山，迢迢見明星。","素手把芙蓉，虛步躡太清。","霓裳曳廣帶，飄拂昇天行。","邀我登雲臺，高揖衛叔卿。","恍恍與之去，駕鴻凌紫冥。","俯視洛陽川，茫茫走胡兵。","流血塗野草，豺狼盡冠纓。"],"tags":["华山","山","游仙","生活","人民","同情"],"title":"古風 十九","id":"c140fe7c-2aca-5cd8-bdf8-beb391dbcf7c","dynasty":"唐","type":"诗"},{"author":"李白","paragraphs":["昔我遊齊都，登華不注峯。","茲山何峻秀，綠翠如芙蓉。","蕭颯古仙人，了知是赤松。","借予一白鹿，自挾兩青龍。","含笑凌倒景，欣然願相從。","泣與親友別，欲語再三咽。","勗君青松心，努力保霜雪。","世路多險艱，白日欺紅顏。","分手各千里，去去何時還。","在世復幾時，倏如飄風度。","空聞紫金經，白首愁相誤。","撫己忽自笑，沈吟爲誰故。","名利徒煎熬，安得閑余步。","終留赤玉舄，東上蓬萊路。","秦帝如我求，蒼蒼但煙霧。"],"title":"古風 二十","id":"eaf9db97-0cc9-5b2a-93c0-86c36ac441bd","dynasty":"唐","type":"诗"},{"author":"李白","paragraphs":["郢客吟白雪，遺響飛青天。","徒勞歌此曲，舉世誰爲傳。","試爲巴人唱，和者乃數千。","吞聲何足道，歎息空淒然。"],"title":"古風 二十一","id":"6bb4dcd7-8334-56d5-aff4-dc3ad6b3ffa5","dynasty":"唐","type":"诗"},{"author":"李白","paragraphs":["秦水別隴首，幽咽多悲聲。","胡馬顧朔雪，躞蹀長嘶鳴。","感物動我心，緬然含歸情。","昔視秋蛾飛，今見春蠶生。","嫋嫋桑柘葉，萋萋柳垂榮。","急節謝流水，羈心搖懸旌。","揮涕且復去，惻愴何時平。"],"title":"古風 二十二","id":"29343509-6c5f-512f-8c48-bbcae8d2a523","dynasty":"唐","type":"诗"},{"author":"李白","paragraphs":["秋露白如玉，團團下庭綠。","我行忽見之，寒早悲歲促。","人生鳥過目，胡乃自結束。","景公一何愚，牛山淚相續。","物苦不知足，得隴又望蜀。","人心若波瀾，世路有屈曲。","三萬六千日，夜夜當秉燭。"],"title":"古風 二十三","id":"a4c217a0-16ae-593b-8c4d-7a4985ab4a7b","dynasty":"唐","type":"诗"},{"author":"李白","paragraphs":["大車揚飛塵，亭午暗阡陌。","中貴多黃金，連雲開甲宅。","路逢鬬雞者，冠蓋何輝赫。","鼻息干虹蜺，行人皆怵惕。","世無洗耳翁，誰知堯與跖。"],"title":"古風 二十四","id":"419a517f-728f-5a1e-bdc1-1ddfa75dd1b4","dynasty":"唐","type":"诗"},{"author":"李白","paragraphs":["世道日交喪，澆風散淳源。","不採芳桂枝，反棲惡木根。","所以桃李樹，吐花竟不言。","大運有興沒，羣動爭飛奔。","歸來廣成子，去入無窮門。"],"title":"古風 二十五","id":"b6e7d327-4ab6-5145-a6ef-2c8dde81e532","dynasty":"唐","type":"诗"},{"author":"李白","paragraphs":["碧荷生幽泉，朝日豔且鮮。","秋花冒綠水，密葉羅青煙。","秀色空絕世，馨香竟誰傳。","坐看飛霜滿，凋此紅芳年。","結根未得所，願託華池邊。"],"tags":["述志","咏物","荷花","咏物诗","组诗"],"title":"古風 二十六","id":"6032544c-2d42-534d-8679-638092aa1209","dynasty":"唐","type":"诗"},{"author":"李白","paragraphs":["燕趙有秀色，綺樓青雲端。","眉目豔皎月，一笑傾城歡。","常恐碧草晚，坐泣秋風寒。","纖手怨玉琴，清晨起長歎。","焉得偶君子，共乘雙飛鸞。"],"title":"古風 二十七","id":"adc109a0-bdc6-5fa2-a011-a9509a8942b8","dynasty":"唐","type":"诗"},{"author":"李白","paragraphs":["容顏若飛電，時景如飄風。","草綠霜已白，日西月復東。","華鬢不耐秋，颯然成衰蓬。","古來賢聖人，一一誰成功。","君子變猿鶴，小人爲沙蟲。","不及廣成子，乘雲駕輕鴻。"],"title":"古風 二十八","id":"bb926d0f-4637-57c5-aa04-f4ec1d64522c","dynasty":"唐","type":"诗"},{"author":"李白","paragraphs":["三季分戰國，七雄成亂麻。","王風何怨怒，世道終紛拏。","至人洞玄象，高舉凌紫霞。","仲尼欲浮海，吾祖之流沙。","聖賢共淪沒，臨岐胡咄嗟。"],"title":"古風 二十九","id":"be5bb6dd-4589-5483-948a-bd9ad3dfb83f","dynasty":"唐","type":"诗"},{"author":"李白","paragraphs":["玄風變太古，道喪無時還。","擾擾季葉人，雞鳴趨四關。","但識金馬門，誰知蓬萊山。","白首死羅綺，笑歌無時閑。","綠酒哂丹液，青娥凋素顏。","大儒揮金椎，琢之詩禮間。","蒼蒼三株樹，冥目焉能攀。"],"title":"古風 三十","id":"3bf59bc0-e65b-50c4-addb-8e61a524acff","dynasty":"唐","type":"诗"},{"author":"李白","paragraphs":["鄭客西入關，行行未能已。","白馬華山君，相逢平原里。","璧遺鎬池君，明年祖龍死。","秦人相謂曰，吾屬可去矣。","一往桃花源，千春隔流水。"],"title":"古風 三十一","id":"6cb736ac-762f-5875-b1d6-6776dcc89522","dynasty":"唐","type":"诗"},{"author":"李白","paragraphs":["蓐收肅金氣，西陸弦海月。","秋蟬號階軒，感物憂不歇。","良辰竟何許，大運有淪忽。","天寒悲風生，夜久衆星沒。","惻惻不忍言，哀歌逮明發。"],"title":"古風 三十二","id":"29631e21-0ac9-5c2a-8998-bfe55f99d933","dynasty":"唐","type":"诗"},{"author":"李白","paragraphs":["北溟有巨魚，身長數千里。","仰噴三山雪，橫吞百川水。","憑陵隨海運，燀赫因風起。","吾觀摩天飛，九萬方未已。"],"title":"古風 三十三","id":"c3992858-5179-586c-9d9b-0b1f25402feb","dynasty":"唐","type":"诗"},{"author":"李白","paragraphs":["羽檄如流星，虎符合專城。","喧呼救邊急，羣鳥皆夜鳴。","白日曜紫微，三公運權衡。","天地皆得一，澹然四海清。","借問此何爲，荅言楚徵兵。","渡瀘及五月，將赴雲南征。","怯卒非戰士，炎方難遠行。","長號別嚴親，日月慘光晶。","泣盡繼以血，心摧兩無聲。","困獸當猛虎，窮魚餌奔鯨。","千去不一回，投軀豈全生。","如何舞干戚，一使有苗平。"],"tags":["组诗","战争","抒怀"],"title":"古風 三十四","id":"f63cd8d5-f213-52dc-a2e3-836ca2ce46c3","dynasty":"唐","type":"诗"},{"author":"李白","paragraphs":["醜女來效顰，還家驚四隣。","壽陵失本步，笑殺邯鄲人。","一曲斐然子，雕蟲喪天真。","棘刺造沐猴，三年費精神。","功成無所用，楚楚且華身。","大雅思文王，頌聲久崩淪。","安得郢中質，一揮成斧斤。"],"title":"古風 三十五","id":"3c7f271b-0b9c-5793-8d49-bb3cfbb1deba","dynasty":"唐","type":"诗"},{"author":"李白","paragraphs":["抱玉入楚國，見疑古所聞。","良寶終見棄，徒勞三獻君。","直木忌先伐，芳蘭哀自焚。","盈滿天所損，沈冥道爲羣。","東海沈碧水，西關乘紫雲。","魯連及柱史，可以躡清芬。"],"title":"古風 三十六","id":"a5eac654-69fb-5bea-8b1d-946babc3029b","dynasty":"唐","type":"诗"},{"author":"李白","paragraphs":["燕臣昔慟哭，五月飛秋霜。","庶女號蒼天，震風擊齊堂。","精誠有所感，造化爲悲傷。","而我竟何辜，遠身金殿傍。","浮雲蔽紫闥，白日難回光。","羣沙穢明珠，衆草凌孤芳。","古來共歎息，流淚空霑裳。"],"title":"古風 三十七","id":"16f1f2cf-59cd-50b9-94f5-096b981555c7","dynasty":"唐","type":"诗"},{"author":"李白","paragraphs":["孤蘭生幽園，衆草共蕪沒。","雖照陽春暉，復悲高秋月。","飛霜早淅瀝，綠豔恐休歇。","若無清風吹，香氣爲誰發。"],"title":"古風 三十八","id":"179dab42-cce0-5f9d-9e20-012e52e72ec1","dynasty":"唐","type":"诗"},{"author":"李白","paragraphs":["登高望四海，天地何漫漫。","霜被羣物秋，風飄大荒寒。","榮華東流水，萬事皆波瀾。","白日掩徂輝，浮雲無定端。","梧桐巢燕雀，枳棘棲鴛鸞。","且復歸去來，劒歌行路難。"],"title":"古風 三十九","id":"e9154531-6161-51e0-bcc9-e9c26f72d8dc","dynasty":"唐","type":"诗"},{"author":"李白","paragraphs":["鳳飢不啄粟，所食唯琅玕。","焉能與羣雞，刺蹙爭一餐。","朝鳴崑丘樹，夕飲砥柱湍。","歸飛海路遠，獨宿天霜寒。","幸遇王子晉，結交青雲端。","懷恩未得報，感別空長歎。"],"title":"古風 四十","id":"34bc4b37-7c3e-5862-8c15-e167006f73bb","dynasty":"唐","type":"诗"},{"author":"李白","paragraphs":["朝弄紫沂海，夕披丹霞裳。","揮手折若木，拂此西日光。","雲臥遊八極，玉顏已千霜。","飄飄入無倪，稽首祈上皇。","呼我遊太素，玉杯賜瓊漿。","一餐歷萬歲，何用還故鄉。","永隨長風去，天外恣飄揚。"],"title":"古風 四十一","id":"17a130f6-00c3-5f6c-8d06-70959ac834ef","dynasty":"唐","type":"诗"},{"author":"李白","paragraphs":["搖裔雙白鷗，鳴飛滄江流。","宜與海人狎，豈伊雲鶴儔。","寄形宿沙月，沿芳戲春洲。","吾亦洗心者，忘機從爾遊。"],"title":"古風 四十二","id":"fa3d3d36-bff2-5df6-8b4f-d9b0da7a4c87","dynasty":"唐","type":"诗"},{"author":"李白","paragraphs":["周穆八荒意，漢皇萬乘尊。","淫樂心不極，雄豪安足論。","西海宴王母，北宮邀上元。","瑤水聞遺歌，玉杯竟空言。","靈跡成蔓草，徒悲千載魂。"],"title":"古風 四十三","id":"321ffae0-98a1-5647-ab7f-efa140fada82","dynasty":"唐","type":"诗"},{"author":"李白","paragraphs":["綠蘿紛葳蕤，繚繞松栢枝。","草木有所託，歲寒尚不移。","奈何夭桃色，坐歎葑菲詩。","玉顏豔紅彩，雲髮非素絲。","君子恩已畢，賤妾將何爲。"],"title":"古風 四十四","id":"50fdafac-31bc-5c5c-8543-c39b92194864","dynasty":"唐","type":"诗"},{"author":"李白","paragraphs":["八荒馳驚飆，萬物盡凋落。","浮雲蔽頹陽，洪波振大壑。","龍鳳脫罔罟，飄颻將安託。","去去乘白駒，空山詠場藿。"],"title":"古風 四十五","id":"24fbdab5-0e96-5373-adea-bbc61e7fcf29","dynasty":"唐","type":"诗"},{"author":"李白","paragraphs":["一百四十年，國容何赫然。","隱隱五鳳樓，峨峨橫三川。","王侯象星月，賓客如雲煙。","鬬雞金宮裏，蹴鞠瑤臺邊。","舉動搖白日，指揮回青天。","當塗何翕忽，失路長棄捐。","獨有揚執戟，閉關草太玄。"],"title":"古風 四十六","id":"b7e7dbb1-04ad-59c2-a97b-f9425979a30b","dynasty":"唐","type":"诗"},{"author":"李白","paragraphs":["桃花開東園，含笑誇白日。","偶蒙東風榮，生此豔陽質。","豈無佳人色，但恐花不實。","宛轉龍火飛，零落早相失。","詎知南山松，獨立自蕭飋。"],"title":"古風 四十七","id":"53325bd1-e529-58b9-ac25-eb133b7002b3","dynasty":"唐","type":"诗"},{"author":"李白","paragraphs":["秦皇按寶劒，赫怒震威神。","逐日巡海右，驅石駕滄津。","徵卒空九宇，作橋傷萬人。","但求蓬島藥，豈思農鳸春。","力盡功不贍，千載爲悲辛。"],"title":"古風 四十八","id":"67b1c55f-02fe-5916-aa9b-a26391b61004","dynasty":"唐","type":"诗"},{"author":"李白","paragraphs":["美人出南國，灼灼芙蓉姿。","皓齒終不發，芳心空自持。","由來紫宮女，共妬青蛾眉。","歸去瀟湘沚，沈吟何足悲。"],"title":"古風 四十九","id":"ef2ed3ae-ea82-5c07-b6c6-e0b2fd7c122f","dynasty":"唐","type":"诗"},{"author":"李白","paragraphs":["宋國梧臺東，野人得燕石。","誇作天下珍，却哂趙王璧。","趙璧無緇磷，燕石非貞真。","流俗多錯誤，豈知玉與珉。"],"title":"古風 五十","id":"82725476-6a15-50e6-86e6-2d0c24bf519e","dynasty":"唐","type":"诗"},{"author":"李白","paragraphs":["殷后亂天紀，楚懷亦已昏。","夷羊滿中野，菉葹盈高門。","比干諫而死，屈平竄湘源。","虎口何婉孌，女嬃空嬋媛。","彭咸久淪沒，此意與誰論。"],"title":"古風 五十一","id":"3998296c-753d-5c36-9883-88f401806b76","dynasty":"唐","type":"诗"},{"author":"李白","paragraphs":["青春流驚湍，朱明驟回薄。","不忍看秋蓬，飄揚竟何託。","光風滅蘭蕙，白露洒葵藿。","美人不我期，草木日零落。"],"title":"古風 五十二","id":"b4fbf1bd-de9c-5c03-9305-3b7d20cc81bc","dynasty":"唐","type":"诗"},{"author":"李白","paragraphs":["戰國何紛紛，兵戈亂浮雲。","趙倚兩虎鬬，晉爲六卿分。","姦臣欲竊位，樹黨自相羣。","果然田成子，一旦殺齊君。"],"title":"古風 五十三","id":"68689fd9-97d6-55b7-8942-dc479dbc3fb5","dynasty":"唐","type":"诗"},{"author":"李白","paragraphs":["倚劒登高臺，悠悠送春目。","蒼榛蔽層丘，瓊草隱深谷。","鳳鳥鳴西海，欲集無珍木。","鸒斯得所居，蒿下盈萬族。","晉風日已頹，窮途方慟哭。"],"title":"古風 五十四","id":"e8611d97-aabe-590a-87a8-97b1350596d7","dynasty":"唐","type":"诗"},{"author":"李白","paragraphs":["齊瑟彈東吟，秦弦弄西音。","慷慨動顏魄，使人成荒淫。","彼美佞邪子，婉孌來相尋。","一笑雙白璧，再歌千黃金。","珍色不貴道，詎惜飛光沈。","安識紫霞客，瑤臺鳴素琴。"],"title":"古風 五十五","id":"c9720f73-c026-53ce-8ceb-d267a738bbef","dynasty":"唐","type":"诗"},{"author":"李白","paragraphs":["越客採明珠，提攜出南隅。","清輝照海月，美價傾皇都。","獻君君按劒，懷寶空長吁。","魚目復相哂，寸心增煩紆。"],"title":"古風 五十六","id":"747d5021-ceac-5f65-a950-8fb74d3a0061","dynasty":"唐","type":"诗"},{"author":"李白","paragraphs":["羽族稟萬化，小大各有依。","周周亦何辜，六翮掩不揮。","願銜衆禽翼，一向黃河飛。","飛者莫我顧，歎息將安歸。"],"tags":["黄河"],"title":"古風 五十七","id":"a08b0950-2941-5a26-96f2-16e8dafcd9e4","dynasty":"唐","type":"诗"},{"author":"李白","paragraphs":["我到巫山渚，尋古登陽臺。","天空綵雲滅，地遠清風來。","神女去已久，襄王安在哉。","荒淫竟淪替，樵牧徒悲哀。"],"title":"古風 五十八","id":"77aec748-4329-5d36-9712-25dfe4a3c93d","dynasty":"唐","type":"诗"},{"author":"李白","paragraphs":["惻惻泣路岐，哀哀悲素絲。","路岐有南北，素絲易變移。","萬事固如此，人生無定期。","田竇相傾奪，賓客互盈虧。","世途多飜覆，交道方嶮巇。","斗酒强然諾，寸心終自疑。","張陳竟火滅，蕭朱亦星離。","衆鳥集榮柯，窮魚守枯池。","嗟嗟失權客，勤問何所規。"],"title":"古風 五十九","id":"3476b863-bd54-597c-b792-02a1d45155cf","dynasty":"唐","type":"诗"},{"author":"李白","paragraphs":["遠別離，古有皇英之二女，乃在洞庭之南，瀟湘之浦。","海水直下萬里深，誰人不言此離苦。","日慘慘兮雲冥冥，猩猩啼煙兮鬼嘯雨。","我縱言之將何補，皇穹竊恐不照余之忠誠。","雲憑憑兮欲吼怒，堯舜當之亦禪禹。","君失臣兮龍爲魚，權歸臣兮鼠變虎。","或言堯幽囚，舜野死。","九疑聯綿皆相似，重瞳孤墳竟何是。","帝子泣兮綠雲間，隨風波兮去無還。","慟哭兮遠望，見蒼梧之深山。","蒼梧山崩湘水絕，竹上之淚乃可滅。"],"tags":["洞庭湖","离别","写人","故事","忧国忧民","杂曲歌辞","感伤","乐府"],"title":"遠別離","id":"a21f61d2-c38f-5a73-b2f3-6bfbd4fd9948","dynasty":"唐","type":"诗"},{"author":"李白","paragraphs":["黃河西來決崑崙，咆哮萬里觸龍門。","波滔天，堯咨嗟，大禹理百川，兒啼不窺家。","殺湍煙洪水，九州始蠶麻。","其害乃去，茫然風沙。","被髮之叟狂而癡，清晨臨流欲奚爲。","旁人不惜妻止之，公無渡河苦渡之。","虎可搏，河難憑，公果溺死流海湄。","有長鯨白齒若雪山，公乎公乎挂罥於其間，箜篌所悲竟不還。"],"tags":["黄河","相和歌辞","乐府"],"title":"公無渡河","id":"abb14d1f-1b8c-56c3-91a8-a2979d62b352","dynasty":"唐","type":"诗"},{"author":"李白","paragraphs":["噫吁戲！危乎高哉！蜀道之難難於上青天！蠶叢及魚鳧，開國何茫然。","爾來四萬八千歲，不與秦塞通人煙。","西當太白有鳥道，可以橫絕峨眉巔。","地崩山摧壯士死，然後天梯石棧相鉤連。","上有六龍回日之高標，下有衝波逆折之回川。","黃鶴之飛尚不得過，猨猱欲度愁攀援。","青泥何盤盤，百步九折縈巖巒。","捫參歷井仰脅息，以手撫膺坐長歎。","問君西遊何時還？畏途巉巖不可攀。","但見悲鳥號古木，雄飛雌從繞林間。","又聞子規啼夜月，愁空山，蜀道之難難於上青天，使人聽此凋朱顏。","連峯去天不盈尺，枯松倒挂倚絕壁。","飛湍瀑流爭喧豗，砅厓轉石萬壑雷。","其險也如此，嗟爾遠道之人胡爲乎來哉！劒閣崢嶸而崔嵬，一夫當關，萬夫莫開。","所守或匪親，化爲狼與豺。","朝避猛虎，夕避長蛇。","磨牙吮血，殺人如麻。","錦城雖云樂，不如早還家。","蜀道之難難於上青天，側身西望長咨嗟。"],"tags":["山水","抒情","唐诗三百首","乐府","相和歌辞"],"title":"蜀道難","id":"0aefdec3-398b-5586-a95b-769534dd2f2a","dynasty":"唐","type":"诗"},{"author":"李白","paragraphs":["長嘯梁甫吟，何時見陽春。","君不見朝歌屠叟辭棘津，八十西來釣渭濱。","寧羞白髮照清水，逢時吐氣思經綸。","廣張三千六百釣，風期暗與文王親。","大賢虎變愚不測，當年頗似尋常人。","君不見高陽酒徒起草中，長揖山東隆準公。","入門不拜騁雄辯，兩女輟洗來趨風。","東下齊城七十二，指揮楚漢如旋蓬。","狂客落魄尚如此，何況壯士當羣雄。","我欲攀龍見明主，雷公砰訇震天鼓。","帝傍投壺多玉女，三時大笑開電光。","倏爍晦冥起風雨，閶闔九門不可通。","以額扣關閽者怒，白日不照吾精誠。","杞國無事憂天傾，䝟貐磨牙競人肉。","騶虞不折生草莖，手接飛猱搏彫虎。","側足焦原未言苦，智者可卷愚者豪。","世人見我輕鴻毛，力排南山三壯士，齊相殺之費二桃。","吳楚弄兵無劇孟，亞夫咍爾爲徒勞。","梁甫吟，梁甫吟，聲正悲。","張公兩龍劒，神物合有時。","風雲感會起屠釣，大人𡸣屼當安之。"],"tags":["抒情","典故","写人","咏史怀古","先秦至六朝"],"title":"梁甫吟","id":"3886f3a7-f627-5232-82d7-16594e39aa07","dynasty":"唐","type":"诗"},{"author":"李白","paragraphs":["黃雲城邊烏欲棲，歸飛啞啞枝上啼。","機中織錦秦川女，碧紗如煙隔窗語。","停梭悵然憶遠人，獨宿孤房淚如雨。"],"tags":["爱情","追忆","女子"],"title":"烏夜啼","id":"0031c02b-3b96-5f95-9299-71d3316b206b","dynasty":"唐","type":"诗"},{"author":"李白","paragraphs":["姑蘇臺上烏棲時，吳王宮裏醉西施。","吳歌楚舞歡未畢，青山欲銜半邊日。"],"tags":["隋・唐・五代","咏史怀古","乐府","讽刺"],"title":"烏棲曲","id":"fab0e76c-4ed4-57af-97de-93962e58b88c","dynasty":"唐","type":"诗"},{"author":"李白","paragraphs":["去年戰桑乾源，今年戰蔥河道。","洗兵條支海上波，放馬天山雪中草。","萬里長征戰，三軍盡衰老。","匈奴以殺戮爲耕作，古來唯見白骨黃沙田。","秦家築城避胡處，漢家還有烽火然。","烽火然不息，征戰無已時。","野戰格鬬死，敗馬號鳴向天悲。","烏鳶啄人腸，銜飛上挂枯樹枝。","士卒塗草莽，將軍空爾爲。","乃知兵者是凶器，聖人不得已而用之。"],"tags":["忧国忧民","战争","鼓吹曲辞","乐府","讽刺"],"title":"戰城南","id":"3e1753c2-579f-5714-858f-2c8477ec21c0","dynasty":"唐","type":"诗"},{"author":"李白","paragraphs":["君不見黃河之水天上來，奔流到海不復迴。","君不見高堂明鏡悲白髮，朝如青絲暮成雪。","人生得意須盡歡，莫使金樽空對月。","天生我材必有用，千金散盡還復來。","烹羊宰牛且爲樂，會須一飲三百盃。","岑夫子，丹丘生，將進酒，君莫停。","與君歌一曲，請君爲我側耳聽。","鐘鼓饌玉不足貴，但願長醉不願醒。","古來聖賢皆寂寞，惟有飲者留其名。","陳王昔時宴平樂，斗酒十千恣讙謔。","主人何爲言少錢，徑須沽取對君酌。","五花馬，千金裘，呼兒將出換美酒，與爾同銷萬古愁。"],"tags":["黄河","咏物","抒情","鼓吹曲辞","唐诗三百首","乐府","宴饮","哲理","水","咏物诗"],"title":"將進酒","id":"eab43585-82e9-55f8-aed4-f2ef15c1b246","dynasty":"唐","type":"诗"},{"author":"李白","paragraphs":["邊城兒，生年不讀一字書，但將遊獵誇輕趫。","胡馬秋肥宜白草，騎來躡影何矜驕。","金鞭拂雪揮鳴鞘，半酣呼鷹出遠郊。","弓彎滿月不虛發，雙鶬迸落連飛髇。","海邊觀者皆辟易，猛氣英風振沙磧。","儒生不及游俠人，白首下帷復何益。"],"tags":["游猎","边塞"],"title":"行行遊且獵篇","id":"da39ef63-0bac-5e7a-80ed-119195420cfe","dynasty":"唐","type":"诗"},{"author":"李白","paragraphs":["黃帝鑄鼎於荆山，鍊丹砂。","丹砂成黃金，騎龍飛上太清家。","雲愁海思令人嗟，宮中綵女顏如花。","飄然揮手凌紫霞，從風縱體登鸞車。","登鸞車，侍軒轅。","遨遊青天中，其樂不可言。"],"tags":["琴曲歌辞","联想","乐府","抒情"],"title":"飛龍引二首 一","id":"7c5cc6f0-a689-5dd2-9e8d-0d8b2ab6e72c","dynasty":"唐","type":"诗"},{"author":"李白","paragraphs":["鼎湖流水清且閑，軒轅去時有弓劒。","古人傳道留其間，後宮嬋娟多花顏。","乘鸞飛煙亦不還，騎龍攀天造天關。","造天關，聞天語，長雲河車載玉女。","載玉女，過紫皇，紫皇乃賜白兔所擣之藥方，後天而老彫三光。","下視瑤池見王母，蛾眉蕭颯如秋霜。"],"tags":["神话","琴曲歌辞","乐府","抒情"],"title":"飛龍引二首 二","id":"13654c52-1013-5dc6-a5da-0d2bee9db7a8","dynasty":"唐","type":"诗"},{"author":"李白","paragraphs":["天馬來出月支窟，背爲虎文龍翼骨。","嘶青雲，振綠髮，蘭筋權奇走滅沒。","騰崑崙，歷西極，四足無一蹶。","雞鳴刷燕晡秣越，神行電邁躡慌惚。","天馬呼，飛龍趨，目明長庚臆雙鳧。","尾如流星首渴烏，口噴紅光汗溝朱。","曾陪時龍躡天衢，羈金絡月照皇都。","逸氣稜稜淩九區，白璧如山誰敢沽。","回頭笑紫燕，但覺爾輩愚。","天馬奔，戀君軒，駷躍驚矯浮雲飜。","萬里足躑躅，遙瞻閶闔門。","不逢寒風子，誰採逸景孫。","白雲在青天，丘陵遠崔嵬。","鹽車上峻坂，倒行逆施畏日晚。","伯樂翦拂中道遺，少盡其力老棄之。","願逢田子方，惻然爲我悲。","雖有玉山禾，不能療苦飢。","嚴霜五月凋桂枝，伏櫪銜冤摧兩眉。","請君贖獻穆天子，猶堪弄影舞瑤池。"],"title":"天馬歌","id":"21f5b978-9213-5318-acd2-be243435de49","dynasty":"唐","type":"诗"},{"author":"李白","paragraphs":["金樽清酒斗十千，玉盤珍羞直萬錢。","停杯投筯不能食，拔劒四顧心茫然。","欲渡黃河冰塞川，將登太行雪滿山。","閑來垂釣碧溪上，忽復乘舟夢日邊。","行路難，行路難，多岐路，今安在。","長風破浪會有時，直挂雲帆濟滄海。"],"tags":["唐诗三百首","黄河","励志","友情","八年级下册(课内)","初中古诗","乐府","宴饮","哲理","怀才不遇"],"title":"行路難三首 一","id":"ef321267-df18-5a20-a098-f97a47b0cb7c","dynasty":"唐","type":"诗"},{"author":"李白","paragraphs":["大道如青天，我獨不得出。","羞逐長安社中兒，赤雞白狗賭梨栗。","彈劒作歌奏苦聲，曳裾王門不稱情。","淮陰市井笑韓信，漢朝公卿忌賈生。","君不見昔時燕家重郭隗，擁篲折節無嫌猜。","劇辛樂毅感恩分，輸肝剖膽效英才。","昭王白骨縈爛草，誰人更掃黃金臺。","行路難，歸去來。"],"tags":["乐府","失意","叹息","唐诗三百首"],"title":"行路難三首 二","id":"ed9e60f6-8a0a-5f21-a07e-5e56d2880015","dynasty":"唐","type":"诗"},{"author":"李白","paragraphs":["有耳莫洗潁川水，有口莫食首陽蕨。","含光混世貴無名，何用孤高比雲月。","吾觀自古賢達人，功成不退皆殞身。","子胥既棄吳江上，屈原終投湘水濱。","陸機雄才豈自保，李斯稅駕苦不早。","華亭鶴唳詎可聞，上蔡蒼鷹何足道。","君不見吳中張翰稱達生，秋風忽憶江東行。","且樂生前一杯酒，何須身後千載名。"],"tags":["人生","唐诗三百首","乐府","态度"],"title":"行路難三首 三","id":"760abc46-0641-52c7-8849-ceb6a7d5c0d9","dynasty":"唐","type":"诗"},{"author":"李白","paragraphs":["長相思，在長安，絡緯秋啼金井闌。","微霜淒淒簟色寒，孤燈不明思欲絕。","卷帷望月空長歎，美人如花隔雲端。","上有青冥之長天，下有淥水之波瀾。","天長路遠魂飛苦，夢魂不到關山難。","長相思，摧心肝。"],"tags":["唐诗三百首","思念","杂曲歌辞","乐府","伤怀"],"title":"長相思","id":"1c05a4e9-9d79-560f-b6d7-b41706a78082","dynasty":"唐","type":"诗"},{"author":"李白","paragraphs":["行至上留田，孤墳何崢嶸。","積此萬古恨，春草不復生。","悲風四邊來，腸斷白楊聲。","借問誰家地，埋沒蒿里塋。","古老向余言，言是上留田。","蓬科馬鬣今已平，昔之弟死","兄不葬，他人於此舉銘旌。","一鳥死，百鳥鳴，一獸走，百獸驚。","桓山之禽別離苦，欲去迴翔不能征。","田氏倉卒骨肉分，青天白日摧紫荆。","交柯之木本同形，東枝顦顇西枝榮。","無心之物尚如此，參商胡乃尋天兵。","孤竹延陵，讓國揚名。","高風緬邈，頹波激清。","尺布之謠，塞耳不能聽。"],"tags":["相和歌辞","乐府","讽刺"],"title":"上留田行","id":"696cdf2b-dd6d-5091-bf2a-19be7f78c3d7","dynasty":"唐","type":"诗"},{"author":"李白","paragraphs":["深宮高樓入紫清，金作蛟龍盤繡楹。","佳人當窗弄白日，弦將手語彈鳴箏。","春風吹落君王耳，此曲乃是昇天行。","因出天池泛蓬瀛，樓船蹙沓波浪驚。","三千雙蛾獻歌笑，撾鐘考鼓宮殿傾。","萬姓聚舞歌太平，我無爲，人自寧。","三十六帝欲相迎，仙人飄翩下雲軿。","帝不去，留鎬京。","安能爲軒轅，獨往入窅冥。","小臣拜獻南山壽，陛下萬古垂鴻名。"],"tags":["春天","杂曲歌辞","乐府"],"title":"春日行","id":"20f039b1-c71b-52c9-b42b-1ddc869783b7","dynasty":"唐","type":"诗"},{"author":"李白","paragraphs":["春風東來忽相過，金樽淥酒生微波。","落花紛紛稍覺多，美人欲醉朱顏酡。","青軒桃李能幾何，流光欺人忽蹉砣。","君起舞，日西夕，當年意氣不肯平，白髮如絲歎何益。"],"title":"前有一樽酒行二首 一","id":"5d28beba-e9fd-55ec-bf2e-224678fbba42","dynasty":"唐","type":"诗"},{"author":"李白","paragraphs":["琴奏龍門之綠桐，玉壺美酒清若空。","催弦拂柱與君飲，看朱成碧顏始紅。","胡姬貌如花，當壚笑春風。","笑春風，舞羅衣，君今不醉將安歸。"],"title":"前有一樽酒行二首 二","id":"df335701-f703-5c1e-aa90-88136bf6a186","dynasty":"唐","type":"诗"},{"author":"李白","paragraphs":["冬夜夜寒覺夜長，","沈吟久坐坐北堂。","冰合井泉月入閨，","金缸青凝照悲啼。","金缸滅，啼轉多。","掩妾淚，聽君歌。","歌有聲，妾有情。","情聲合，兩無違。","一語不入意，從君萬曲梁塵飛。"],"tags":["杂曲歌辞","音乐","乐府","女子"],"title":"夜坐吟","id":"435d637e-736a-5edb-88b9-20da567f7b2a","dynasty":"唐","type":"诗"},{"author":"李白","paragraphs":["遊莫逐炎洲翠，棲莫近吳宮燕。","吳宮火起焚巢窠，炎洲逐翠遭網羅。","蕭條兩翅蓬蒿下，縱有鷹鸇奈若何。"],"tags":["乐府","规劝","写鸟","相和歌辞","鸟"],"title":"野田黃雀行","id":"bc9c47d3-bbcf-5eb8-9cf3-ff7b243a1a05","dynasty":"唐","type":"诗"},{"author":"李白","paragraphs":["攀天莫登龍，走山莫騎虎。","貴賤結交心不移，唯有嚴陵及光武。","周公稱大聖，管蔡寧相容。","漢謠一斗粟，不與淮南舂。","兄弟尚路人，吾心安所從。","他人方寸間，山海幾千重。","輕言託朋友，對面九疑峯。","開花必早落，桃李不如松。"],"tags":["哲理","杂歌谣辞","友情"],"title":"箜篌謠","id":"5a7a477b-cd07-58f3-83f9-7ce0e1bf040a","dynasty":"唐","type":"诗"},{"author":"李白","paragraphs":["麥隴青青三月時，白雉朝飛挾兩雌。","錦衣繡翼何離褷，犢牧採薪感之悲。","春天和，白日暖。","啄食飲泉勇氣滿，爭雄鬬死繡頸斷。","雉子班奏急管弦，傾心酒美盡玉椀。","枯楊枯楊爾生稊，我獨七十而孤棲。","彈弦寫恨意不盡，瞑目歸黃泥。"],"tags":["琴曲歌辞","孤独","爱情","乐府"],"title":"雉朝飛","id":"e59e57f6-3307-53b9-977e-bf8102650887","dynasty":"唐","type":"诗"},{"author":"李白","paragraphs":["金天之西，白日所沒。","康老胡雛，生彼月窟。","巉巖容儀，戌削風骨。","碧玉炅炅雙目瞳，黃金拳拳兩鬢紅。","華蓋垂下睫，嵩嶽臨上唇。","不覩詭譎貌，豈知造化神。","大道是文康之嚴父，元氣乃文康之老親。","撫頂弄盤古，推車轉天輪。","云見日月初生時，鑄冶火精與水銀。","陽烏未出谷，顧兔半藏身。","女媧戲黃土，團作愚下人。","散在六合間，濛濛若沙塵。","生死了不盡，誰明此胡是仙真。","西海栽若木，東溟植扶桑。","別來幾多時，枝葉萬里長。","中國有七聖，半路頹洪荒。","陛下應運起，龍飛入咸陽。","赤眉立盆子，白水興漢光。","叱咤四海動，洪濤爲簸揚。","舉足蹋紫微，天關自開張。","老胡感至德，東來進仙倡。","五色師子，九苞鳳皇。","是老胡雞犬，鳴舞飛帝鄉。","淋漓颯沓，進退成行。","能胡歌，獻漢酒。","跪雙膝，立兩肘。","散花指天舉素手，拜龍顏，獻聖壽。","北斗戾，南山摧。","天子九九八十一萬歲，長傾萬歲杯。"],"tags":["叙事","神话","乐府","杂歌谣辞"],"title":"上雲樂","id":"5d982b39-68d5-58c0-8440-689d9b9c36f7","dynasty":"唐","type":"诗"},{"author":"李白","paragraphs":["鏗鳴鐘，考朗鼓。","歌白鳩，引拂舞。","白鳩之白誰與隣，","霜衣雪襟誠可珍。","含哺七子能平均，食不噎，性安馴，首農政，鳴陽春。","天子刻玉杖，鏤形賜耆人。","白鷺之白非純真，","外潔其色心匪仁。","闕五德，無司晨，胡爲啄我葭下之紫鱗。","鷹鸇鵰鶚，貪而好殺。","鳳凰雖大聖，不願以爲臣。"],"title":"白鳩辭","id":"6e8146e5-fcf3-53bb-ad31-e2c1476de65e","dynasty":"唐","type":"诗"},{"author":"李白","paragraphs":["日出東方隈，似從地底來。","歷天又入海，六龍所舍安在哉？其始與終古不息，人非元氣安得與之久裴徊。","草不謝榮於春風，木不怨落於秋天。","誰揮鞭策驅四運，萬物興歇皆自然。","羲和羲和，汝奚汨沒於荒淫之波。","魯陽何德，駐景揮戈。","逆道違天，矯誣實多。","吾將囊括大塊，浩然與溟涬同科。"],"tags":["说理","抒情","叙事"],"title":"日出行","id":"31d4fc8b-cfe5-5129-9be2-5e7462ba07ec","dynasty":"唐","type":"诗"},{"author":"李白","paragraphs":["嚴風吹霜海草凋，筋幹精堅胡馬驕。","漢家戰士三十萬，將軍兼領霍嫖姚。","流星白羽腰間插，劒花秋蓮光出匣。","天兵照雪下玉關，虜箭如沙射金甲。","雲龍風虎盡交回，太白入月敵可摧。","敵可摧，旄頭滅，履胡之腸涉胡血。","懸胡青天上，埋胡紫塞傍。","胡無人，漢道昌。"],"tags":["战争","豪迈"],"title":"胡無人","id":"11cd2902-f10b-53ae-be3b-644305efa997","dynasty":"唐","type":"诗"},{"author":"李白","paragraphs":["燭龍棲寒門，光曜猶旦開。","日月照之何不及此，唯有北風號怒天上來。","燕山雪花大如席，片片吹落軒轅臺。","幽州思婦十二月，停歌罷笑雙蛾摧。","倚門望行人，念君長城苦寒良可哀。","別時提劒救邊去，遺此虎紋金鞞靫。","中有一雙白羽箭，蜘蛛結網生塵埃。","箭空在，人今戰死不復回。","不忍見此物，焚之已成灰。","黃河捧土尚可塞，北風雨雪恨難裁。"],"tags":["黄河","思念","写雪","冬天","写风","抒情","女子","雪","借景抒情","风"],"title":"北風行","id":"b9ceb105-b02e-5ab5-9bdf-c19ca5d19353","dynasty":"唐","type":"诗"},{"author":"李白","paragraphs":["趙客縵胡纓，吳鉤霜雪明。","銀鞍照白馬，颯沓如流星。","十步殺一人，千里不留行。","事了拂衣去，深藏身與名。","閑過信陵飲，脫劒膝前橫。","將炙啖朱亥，持觴勸侯嬴。","三盃吐然諾，五嶽倒爲輕。","眼花耳熱後，意氣素霓生。","救趙揮金槌，邯鄲先震驚。","千秋二壯士，烜赫大梁城。","縱死俠骨香，不慙世上英。","誰能書閤下，白首太玄經。"],"tags":["赞颂","写人","杂曲歌辞","乐府"],"title":"俠客行","id":"0fd199e1-4257-56bd-82e0-edf367dd9fad","dynasty":"唐","type":"诗"},{"author":"李白","paragraphs":["明月出天山，蒼茫雲海間。","長風幾萬里，吹度玉門關。","漢下白登道，胡窺青海灣。","由來征戰地，不見有人還。","[戍]客望邊色，思歸多苦顏。","高樓當此夜，歎息未應閑。"],"tags":["中秋","唐诗三百首","边塞","山","思乡","乐府","描写山","写山","征人"],"title":"關山月","id":"16e7e5dc-51a4-5fc0-8d21-a393aea5df49","dynasty":"唐","type":"诗"},{"author":"李白","paragraphs":["獨漉水中泥，水濁不見月。","不見月尚可，水深行人沒。","越鳥從南來，胡鷹亦北渡。","我欲彎弓向天射，惜其中道失歸路。","落葉別樹，飄零隨風。","客無所托，悲與此同。","羅幃舒卷，似有人開。","明月直入，無心可猜。","雄劒挂壁，時時龍鳴。","不斷犀象，繡澀苔生。","國耻未雪，何由成名。","神鷹夢澤，不顧鴟鳶。","爲君一擊，鵬[摶]鵬九天。"],"tags":["爱国"],"title":"獨漉篇","id":"6f3071e9-efb6-565b-b374-ed63aea10782","dynasty":"唐","type":"诗"},{"author":"李白","paragraphs":["登高丘，望遠海。","六鼇骨已霜，三山流安在。","扶桑半摧折，白日沈光彩。","銀臺金闕如夢中，秦皇漢武空相待。","精衛費木石，黿鼉無所憑。","君不見驪山茂陵盡灰滅，牧羊之子來攀登。","盜賊劫寶玉，精靈竟何能。","窮兵黷武今如此，鼎湖飛龍安可乘。"],"tags":["相和歌辞","登高","联想","乐府"],"title":"登高丘而望遠","id":"3cc25236-190c-51e1-aa0d-843c2a310a40","dynasty":"唐","type":"诗"},{"author":"李白","paragraphs":["長安白日照春空，綠楊結烟垂裊風。","披香殿前花始紅，流芳發色繡戶中。","繡戶中，相經過，飛燕皇后輕身舞，紫宮夫人絕世歌。"],"tags":["清商曲辞","春天","乐府","惜春"],"title":"陽春歌","id":"1b834a45-5f81-5604-8bb3-b04b3205c4bb","dynasty":"唐","type":"诗"},{"author":"李白","paragraphs":["君歌楊叛兒，妾勸新豐酒。","何許最關人，烏啼白門柳。","烏啼隱楊花，君醉留妾家。","博山爐中沈香火，雙煙一氣凌紫霞。"],"tags":["乐曲","清商曲辞","乐府"],"title":"楊叛兒","id":"c940d072-368f-558f-9314-a733c2ce76ef","dynasty":"唐","type":"诗"},{"author":"李白","paragraphs":["雙燕復雙燕，雙飛令人羨。","玉樓珠閣不獨棲，金窗繡戶長相見。","柏梁失火去，因入吳王宮。","吳宮又焚蕩，雛盡巢亦空。","憔悴一身在，孀雌憶故雄。","雙飛難再得，傷我寸心中。"],"tags":["写燕","爱情","寓言诗"],"title":"雙燕離","id":"1e7de0af-7a71-5cf7-a4fb-3ea57e1f610f","dynasty":"唐","type":"诗"},{"author":"李白","paragraphs":["蒼蒼雲松，落落綺皓。","春風爾來爲阿誰，蝴蝶忽然滿芳草。","秀眉霜雪顏桃花，骨青髓綠長美好。","稱是秦時避世人，勸酒相歡不知老。","各守麋鹿志，耻隨龍虎爭。","歘起佐太子，漢王乃復驚。","顧謂戚夫人，彼翁羽翼成。","歸來商山下，泛若雲無情。","舉觴酹巢由，洗耳何獨清。","浩歌望嵩嶽，意氣還相傾。"],"tags":["琴曲歌辞","仕途","感伤","乐府"],"title":"山人勸酒","id":"a5c65a67-1fa5-5db4-8c3d-97a5a6f14e28","dynasty":"唐","type":"诗"},{"author":"李白","paragraphs":["于闐採花人，自言花相似。","明妃一朝西入胡，胡中美女多羞死。","乃知漢地多名姝，胡中無花可方比。","丹青能令醜者妍，無鹽翻在深宮裏。","自古妬蛾眉，胡沙埋皓齒。"],"tags":["用人","杂曲歌辞","感伤","乐府"],"title":"于闐採花","id":"38345bf2-8995-57d8-b882-62e9fadcf06c","dynasty":"唐","type":"诗"},{"author":"李白","paragraphs":["玉不自言如桃李，魚目笑之卞和耻。","楚國青蠅何太多，連城白璧遭讒毀。","荆山長號泣血人，忠臣死爲刖足鬼。","聽曲知寧戚，夷吾因小妻。","秦穆五羊皮，買死百里奚。","洗拂青雲上，當時賤如泥。","朝歌鼓刀叟，虎變磻谿中。","一舉釣六合，遂荒營丘東。","平生渭水曲，誰識此老翁。","奈何今之人，雙目送飛鴻。"],"tags":["仕途","相和歌辞","感伤","乐府"],"title":"鞠歌行","id":"8d4f8f59-7ea0-58ef-b3ed-17967995ce61","dynasty":"唐","type":"诗"},{"author":"李白","paragraphs":["拂彼白石，彈吾素琴。","幽澗愀兮流泉深，善手明徽高張清。","心寂歷似千古，松颼飀兮萬尋。","中見愁猨弔影而危處兮，呌秋木而長吟。","客有哀時失職而聽者，淚淋浪以霑襟。","乃緝商輟羽，潺湲成音。","吾但寫聲發情於妙指，殊不知此曲之古今。","幽澗泉，鳴深林。"],"tags":["琴曲歌辞","音乐","感伤","乐府"],"title":"幽澗泉","id":"fc8aca31-e95c-5235-8d53-5693ac649575","dynasty":"唐","type":"诗"},{"author":"李白","paragraphs":["漢家秦地月，流影照明妃。","一上玉關道，天涯去不歸。","漢月還從東海出，明妃西嫁無來日。","燕支長寒雪作花，蛾眉憔悴沒胡沙。","生乏黃金枉圖畫，死留青冢使人嗟。"],"tags":["相和歌辞","写人","乐府"],"title":"王昭君二首 一","id":"65cf24d3-3247-599b-aea6-d5e88e71d97f","dynasty":"唐","type":"诗"},{"author":"李白","paragraphs":["昭君拂玉鞍，上馬啼紅頰。","今日漢宮人，明朝胡地妾。"],"title":"王昭君二首 二","id":"a0822476-5e02-5e3d-8b5c-0e8e539edd71","dynasty":"唐","type":"诗"},{"author":"李白","paragraphs":["中山孺子妾，特以色見珍。","雖然不如延年妹，亦是當時絕世人。","桃李出深井，花豔驚上春。","一貴復一賤，關天豈由身。","芙蓉老秋霜，團扇羞網塵。","戚姬髡髮入舂市，萬古共悲辛。"],"tags":["乐府","失意","杂歌谣辞"],"title":"中山孺子妾歌","id":"f4f8b97f-f66a-5083-ae07-00e3a2425888","dynasty":"唐","type":"诗"},{"author":"李白","paragraphs":["白帝城邊足風波，瞿塘五月誰敢過。","荆州麥熟繭成蛾，繅絲憶君頭緒多，撥穀飛鳴奈妾何。"],"title":"荆州歌","id":"f34b59dc-6281-56cb-a319-b22a8161945d","dynasty":"唐","type":"诗"},{"author":"李白","paragraphs":["辟邪伎作鼓吹驚，雉子班之","奏曲成，喔咿振迅欲飛鳴。","扇錦翼，雄風生。","雙雌同飲啄，趫悍誰能爭。","乍向草中耿介死，不求黃金籠下生。","天地至廣大，何惜遂物情。","善卷讓天子，務光亦逃名。","所貴曠士懷，朗然合太清。"],"title":"雉子斑","id":"1f2d50f4-fd6f-563d-99b0-98a0aeac3be4","dynasty":"唐","type":"诗"},{"author":"李白","paragraphs":["相逢紅塵內，高揖黃金鞭。","萬戶垂楊裏，君家阿那邊。"],"title":"相逢行","id":"00b9a557-22b9-5284-bbfe-a11e1d9e3ea2","dynasty":"唐","type":"诗"},{"author":"李白","paragraphs":["我思仙人乃在碧海之東隅，海寒多天風，白波連山倒蓬壺。","長鯨噴湧不可涉，撫心茫茫淚如珠。","西來青鳥東飛去，願寄一書謝麻姑。"],"title":"有所思","id":"e30bd233-da0c-508b-8ce0-0932965c7e0e","dynasty":"唐","type":"诗"},{"author":"李白","paragraphs":["別來幾春未還家，玉窗五見櫻桃花。","況有錦字書，開緘使人嗟。","至此腸斷彼心絕，雲鬟綠鬢罷梳結，愁如回飆亂白雪。","去年寄書報陽臺，今年寄書重相催。","東風兮東風，爲我吹行雲使西來。","待來竟不來，落花寂寂委清苔。"],"tags":["思念","杂曲歌辞","女子","乐府"],"title":"久別離","id":"e7c85329-caae-546f-936f-e4020950b30f","dynasty":"唐","type":"诗"},{"author":"李白","paragraphs":["錦水東北流，波蕩雙鴛鴦。","雄巢漢宮樹，雌弄秦草芳。","寧同萬死碎綺翼，不忍雲間兩分張。","此時阿嬌正嬌妬，獨坐長門愁日暮。","但願君恩顧妾深，豈惜黃金買詞賦。","相如作賦得黃金，丈夫好新多異心。","一朝將聘茂陵女，文君因贈白頭吟。","東流不作西歸水，落花辭條羞故林。","兔絲固無情，隨風任傾倒。","誰使女蘿枝，而來强縈抱。","兩草猶一心，人心不如草。","莫卷龍鬚席，從他生網絲。","且留琥珀枕，或有夢來時。","覆水再收豈滿杯，棄妾已去難重迴。","古來得意不相負，祇今惟見青陵臺。"],"tags":["抒情","女子","乐府","相和歌辞","失意"],"title":"白頭吟","id":"f5c3bc95-74e5-56cf-b102-50450c18c201","dynasty":"唐","type":"诗"},{"author":"李白","paragraphs":["若耶谿傍採蓮女，笑隔荷花共人語。","日照新妝水底明，風飄香袂空中舉。","岸上誰家遊冶郎，三三五五暎垂楊。","紫騮嘶入落花去，見此踟躕空斷腸。"],"tags":["清商曲辞","女子","乐府","荷花"],"title":"採蓮曲","id":"e46479a5-8001-5840-b296-6c02831a223a","dynasty":"唐","type":"诗"},{"author":"李白","paragraphs":["洞庭白波木葉稀，燕鴻始入吳雲飛。","吳雲寒，燕鴻苦，風號沙宿瀟湘浦。","節士悲秋淚如雨，白日當天心。","照之可以事明主，壯士憤，雄風生。","安得倚天劒，跨海斬長鯨。"],"tags":["洞庭湖"],"title":"臨江王節士歌","id":"379a1015-3d3c-5511-848a-1afc77eb02a2","dynasty":"唐","type":"诗"},{"author":"李白","paragraphs":["狂風吹古月，竊弄章華臺。","北落明星動光彩，南征猛將如雲雷。","手中電擊倚天劒，直斬長鯨海水開。","我見樓船壯心目，頗似龍驤下三蜀。","揚兵習戰張虎旗，江中白浪如銀屋。","身居玉帳臨河魁，紫髯若戟冠崔嵬。","細柳開營揖天子，始知灞上爲嬰孩。","羌笛橫吹阿嚲迴，向月樓中吹落梅。","將軍自起舞長劒，壯士呼聲動九垓。","功成獻凱見明主，丹青畫象麒麟臺。"],"tags":["战士","赞颂","战争","杂歌谣辞","乐府"],"title":"司馬將軍歌","id":"f592e6f8-a777-5237-8c0e-ab4e51c87781","dynasty":"唐","type":"诗"},{"author":"李白","paragraphs":["大君若天覆，廣運無不至。","軒后爪牙嘗先太山稽，如心之使臂。","小白鴻翼於夷吾，劉葛魚水本無二。","土校可成牆，積德爲厚地。"],"title":"君道曲","id":"6609fe7c-b24a-58f4-aa41-68a9129f152c","dynasty":"唐","type":"诗"},{"author":"李白","paragraphs":["燕南壯士吳門豪，筑中置鉛魚隱刀。","感君恩重許君命，太山一擲輕鴻毛。"],"tags":["写人","咏史怀古","赞美","写人诗"],"title":"結襪子","id":"f3d20e25-ca8a-52f4-82f7-07ffb24717dd","dynasty":"唐","type":"诗"},{"author":"李白","paragraphs":["紫燕黃金瞳，啾啾搖綠鬉。","平明相馳逐，結客洛門東。","少年學劒術，凌轢白猨公。","珠袍曳錦帶，匕首插吳鴻。","由來萬夫勇，挾此生雄風。","託交從劇孟，買醉入新豐。","笑盡一杯酒，殺人都市中。","羞道易水寒，從令日貫虹。","燕丹事不立，虛沒秦帝宮。","舞陽死灰人，安可與成功。"],"tags":["杂曲歌辞","豪迈","乐府"],"title":"結客少年場行","id":"2a396fad-89c7-5e12-9455-aadd2ed012cf","dynasty":"唐","type":"诗"},{"author":"李白","paragraphs":["妾髮初覆額，折花門前劇。","郎騎竹馬來，繞牀弄青梅。","同居長干里，兩小無嫌猜。","十四爲君婦，羞顏未嘗開。","低頭向暗壁，千喚不一迴。","十五始展眉，願同塵與灰。","常存抱柱信，豈上望夫臺。","十六君遠行，瞿塘灩澦堆。","五月不可觸，猨聲天上哀。","門前遲行跡，一一生綠苔。","苔深不能掃，落葉秋風早。","八月胡蝶來，雙飛西園草。","感此傷妾心，坐愁紅顏老。","早晚下三巴，預將書報家。","相迎不道遠，直至長風沙。"],"title":"長干行二首 一","id":"b86a955f-8922-5465-b9be-2d7e6ccd306d","dynasty":"唐","type":"诗"},{"author":"李白","paragraphs":["憶妾深閨裏，煙塵不曾識。","嫁與長干人，沙頭候風色。","五月南風興，思君下巴陵。","八月西風起，想君發揚子。","去來悲如何，見少離別多。","湘潭幾日到，妾夢越風波。","昨夜狂風度，吹折江頭樹。","淼淼暗無邊，行人在何處？","好乘浮雲驄，佳期蘭渚東。","鴛鴦綠蒲上，翡翠錦屏中。","自憐十五餘，顏色桃花紅。","那作商人婦，愁水復愁風。"],"title":"長干行二首 二","id":"21e8f952-4c13-5297-a808-5b67ec23f227","dynasty":"唐","type":"诗"},{"author":"李白","paragraphs":["小時不識月，呼作白玉盤。","又疑瑤臺鏡，飛在白雲端。","仙人垂兩足，桂樹作團團。","白兔擣藥成，問言與誰餐。","蟾蜍蝕圓影，大明夜已殘。","羿昔落九烏，天人清且安。","陰精此淪惑，去去不足觀。","憂來其如何，悽愴摧心肝。"],"tags":["抒情","月亮","乐府","杂曲歌辞","中秋"],"title":"古朗月行","id":"ddb8967e-f414-561f-a754-357f7568b88e","dynasty":"唐","type":"诗"},{"author":"李白","paragraphs":["三十六離宮，樓臺與天通。","閣道步行月，美人愁烟空。","恩疎寵不及，桃李傷春風。","淫樂意何極，金輿向回中。","萬乘出黃道，千旗揚彩虹。","前軍細柳北，後騎甘泉東。","豈問渭川老，寧邀襄野童。","但慕瑤池宴，歸來樂未窮。"],"tags":["忧国忧民","鼓吹曲辞","乐府"],"title":"上之回","id":"b92d3296-e02e-5223-9725-51946018fbc1","dynasty":"唐","type":"诗"},{"author":"李白","paragraphs":["白馬誰家子，黃龍邊塞兒。","天山三丈雪，豈是遠行時。","春蕙忽秋草，莎雞鳴西池。","風摧寒椶響，月入霜閨悲。","憶與君別年，種桃齊蛾眉。","桃今百餘尺，花落成枯枝。","終然獨不見，流淚空自知。"],"tags":["思念","杂曲歌辞","女子","乐府"],"title":"獨不見","id":"bf585d01-059d-51fd-97a5-38cd69220b64","dynasty":"唐","type":"诗"},{"author":"李白","paragraphs":["揚清歌，發皓齒，北方佳人東隣子。","且吟白紵停綠水，長袖拂面爲君起。","寒雲夜卷霜海空，胡風吹天飄塞鴻。","玉顏滿堂樂未終，館娃日落歌吹濛。"],"title":"白紵辭三首 一","id":"426c7a4e-c8f2-582b-b5f2-d8b2d7f3a2d9","dynasty":"唐","type":"诗"},{"author":"李白","paragraphs":["月寒江清夜沈沈，美人一笑千黃金。","垂羅舞縠揚哀音，郢中白雪且莫吟。","子夜吳歌動君心，動君心，冀君賞。","願作天池雙鴛鴦，一朝飛去青雲上。"],"title":"白紵辭三首 二","id":"e68058fa-ae37-5420-8992-e2bf54151da4","dynasty":"唐","type":"诗"},{"author":"李白","paragraphs":["吳刀剪綵縫舞衣，明妝麗服奪春暉。","揚眉轉袖若雪飛，傾城獨立世所稀。","激楚結風醉忘歸，高堂月落燭已微，玉釵挂纓君莫違。"],"title":"白紵辭三首 三","id":"897b7945-5748-581a-b6c5-5dfec5e0f6da","dynasty":"唐","type":"诗"},{"author":"李白","paragraphs":["胡雁鳴，辭燕山，昨發委羽朝度關。","一一銜蘆枝，南飛散落天地間。","連行接翼往復還，客居煙波寄湘吳。","凌霜觸雪毛體枯，畏逢矰繳驚相呼。","聞弦虛墜良可吁，君更彈射何爲乎。"],"tags":["咏物","抒情","人生","咏物诗","坎坷"],"title":"鳴雁行","id":"47707330-2fe6-56b9-967d-a1a402101bcd","dynasty":"唐","type":"诗"},{"author":"李白","paragraphs":["漢帝寵阿嬌，貯之黃金屋。","咳唾落九天，隨風生珠玉。","寵極愛還歇，妬深情却疎。","長門一步地，不肯暫迴車。","雨落不上天，水覆難再收。","君情與妾意，各自東西流。","昔日芙蓉花，今成斷根草。","以色事他人，能得幾時好。"],"tags":["哲理","杂曲歌辞","乐府"],"title":"妾薄命","id":"b2ad6450-4e9e-5180-bd3c-83de55f9d84b","dynasty":"唐","type":"诗"},{"author":"李白","paragraphs":["幽州胡馬客，綠眼虎皮冠。","笑拂兩隻箭，萬人不可干。","彎弓若轉月，白雁落雲端。","雙雙掉鞭行，遊獵向樓蘭。","出門不顧後，報國死何難。","天驕五單于，狼戾好兇殘。","牛馬散北海，割鮮若虎餐。","雖居燕支山，不道朔雪寒。","婦女馬上笑，顏如赬玉盤。","飜飛射鳥獸，花月醉雕鞍。","旄頭四光芒，爭戰若蜂攢。","白刃灑赤血，流沙爲之丹。","名將古誰是，疲兵良可歎。","何時天狼滅，父子得閑安。"],"tags":["厌恶","战争","生活","边塞","人民"],"title":"幽州胡馬客歌","id":"692875e8-1c27-5785-ac67-5cb1ac762084","dynasty":"唐","type":"诗"},{"author":"李白","paragraphs":["門有車馬賓，金鞍曜朱輪。","謂從丹霄落，乃是故鄉親。","呼兒掃中堂，坐客論悲辛。","對酒兩不飲，停觴淚盈巾。","歎我萬里遊，飄飄三十春。","空談帝王略，紫綬不挂身。","雄劒藏玉匣，陰符生素塵。","廓落無所合，流離湘水濱。","借問宗黨間，多爲泉下人。","生苦百戰役，死託萬鬼隣。","北風揚胡沙，埋翳周與秦。","大運且如此，蒼穹寧匪仁。","惻愴竟何道，存亡任大鈞。"],"tags":["无奈","乐府","归乡","愤慨","相和歌辞"],"title":"門有車馬客行","id":"135a8cfe-0446-5b06-9f8f-767292abd9a1","dynasty":"唐","type":"诗"},{"author":"李白","paragraphs":["紫閣連終南，青冥天倪色。","凭崖望咸陽，宮闕羅北極。","萬井驚畫出，九衢如弦直。","渭水銀河清，橫天流不息。","朝野盛文物，衣冠何翕赩。","廄馬散連山，軍容威絕域。","伊臯運元化，衛霍輸筋力。","歌鐘樂未休，榮去老還逼。","圓光過滿缺，太陽移中昃。","不散東海金，何爭西飛匿。","無作牛山悲，惻愴淚沾臆。"],"tags":["无奈","乐府","杂曲歌辞","愤慨"],"title":"君子有所思行","id":"a4d6290f-5e94-517f-a9c8-4b2366b0b3a8","dynasty":"唐","type":"诗"},{"author":"李白","paragraphs":["梁山感杞妻，慟哭爲之傾。","金石忽蹔開，都由激深情。","東海有勇婦，何慚蘇子卿。","學劒越處子，超然若流星。","損軀報夫讎，萬死不顧生。","白刃耀素雪，蒼天感精誠。","十步兩躩躍，三呼一交兵。","斬首掉國門，蹴踏五藏行。","豁此伉儷憤，粲然大義明。","北海李使君，飛章奏天庭。","捨罪警風俗，流芳播滄瀛。","名在列女籍，竹帛已光榮。","淳于免詔獄，漢主爲緹縈。","津妾一櫂歌，脫父於嚴刑。","十子若不肖，不如一女英。","豫讓斬空衣，有心竟無成。","要離殺慶忌，壯夫所素輕。","妻子亦何辜，焚之買虛聲。","豈如東海婦，事立獨揚名。"],"tags":["歌颂","侠义","妇女","乐府","舞曲歌辞"],"title":"東海有勇婦","id":"1dbecf03-d020-5f57-aec8-5ae8531b4601","dynasty":"唐","type":"诗"},{"author":"李白","paragraphs":["黃葛生洛溪，黃花自綿冪。","青烟蔓長條，繚繞幾百尺。","閨人費素手，採緝作絺綌。","縫爲絕國衣，遠寄日南客。","蒼梧大火落，暑服莫輕擲。","此物雖過時，是妾手中跡。"],"tags":["写人","爱情","女子"],"title":"黃葛篇","id":"82fcba59-8be5-56b9-888a-1d8539fe484f","dynasty":"唐","type":"诗"},{"author":"李白","paragraphs":["龍馬花雪毛，金鞍五陵豪。","秋霜切玉劒，落日明珠袍。","鬬雞事萬乘，軒蓋一何高。","弓摧南山虎，手接太行猱。","酒後競風采，三杯弄寶刀。","殺人如剪草，劇孟同遊遨。","發憤去函谷，從軍向臨洮。","叱咤萬戰場，匈奴盡奔逃。","歸來使酒氣，未肯拜蕭曹。","羞入原憲室，荒淫隱蓬蒿。"],"tags":["侠客","爱国","写马","马","壮志"],"title":"白馬篇","id":"7d8438ff-cfb9-5a3a-8a82-5f464ee3d0d6","dynasty":"唐","type":"诗"},{"author":"李白","paragraphs":["仙人十五愛吹笙，學得崑丘彩鳳鳴。","始聞鍊氣餐金液，復道朝天赴玉京。","玉京迢迢幾千里，鳳笙去去無窮已。","欲歎離聲發絳脣，更嗟別調流纖指。","此時惜別詎堪聞，此地相看未忍分。","重吟真曲和清吹，却奏仙歌響綠雲。","綠雲紫氣向函關，訪道應尋緱氏山。","莫學吹笙王子晉，一遇浮丘斷不還。"],"tags":["不舍","离别","送别"],"title":"鳳吹笙曲","id":"8bbf1fa5-d9e9-5e59-adde-807fc53da1db","dynasty":"唐","type":"诗"},{"author":"李白","paragraphs":["十五入漢宮，花顏笑春紅。","君王選玉色，侍寢金屏中。","薦枕嬌夕月，卷衣戀春風。","寧知趙飛燕，奪寵恨無窮。","沈憂能傷人，綠鬢成霜蓬。","一朝不得意，世事徒爲空。","鷫鸘換美酒，舞衣罷雕龍。","寒苦不忍言，爲君奏絲桐。","腸斷弦亦絕，悲心夜忡忡。"],"tags":["抒情","女子","乐府","相和歌辞","失意"],"title":"怨歌行","id":"19838260-e2c0-548a-8cd5-bb2c0d2c22af","dynasty":"唐","type":"诗"},{"author":"李白","paragraphs":["五月天山雪，無花祗有寒。","笛中聞折柳，春色未曾看。","曉戰隨金鼓，宵眠抱玉鞍。","願將腰下劒，直爲斬樓蘭。"],"tags":["写雪","生活","一年级下册","雪","边塞","军旅"],"title":"塞下曲六首 一","id":"e07ff81a-aa11-525b-9005-8126a9061680","dynasty":"唐","type":"诗"},{"author":"李白","paragraphs":["天兵下北荒，胡馬欲南飲。","橫戈從百戰，直爲銜恩甚。","握雪海上餐，拂沙隴頭寢。","何當破月氏，然後方高枕。"],"title":"塞下曲六首 二","id":"fe9170dd-8e99-5986-9ab6-dea5d2d1500e","dynasty":"唐","type":"诗"},{"author":"李白","paragraphs":["駿馬似風飆，鳴鞭出渭橋。","彎弓辭漢月，插羽破天驕。","陣解星芒盡，營空海霧消。","功成畫麟閣，獨有霍嫖姚。"],"title":"塞下曲六首 三","id":"1ac7653f-6b7a-5d5d-9559-e559e6b5960d","dynasty":"唐","type":"诗"},{"author":"李白","paragraphs":["白馬黃金塞，雲砂遶夢思。","那堪愁苦節，遠憶邊城兒。","螢飛秋窗滿，月度霜閨遲。","摧殘梧桐葉，蕭颯沙棠枝。","無時獨不見，流淚空自知。"],"title":"塞下曲六首 四","id":"01e8f9fa-264f-5bd0-ab52-6f55c0c9c927","dynasty":"唐","type":"诗"},{"author":"李白","paragraphs":["塞虜乘秋下，天兵出漢家。","將軍分虎竹，戰士臥龍沙。","邊月隨弓影，胡霜拂劒花。","玉關殊未入，少婦莫長嗟。"],"title":"塞下曲六首 五","id":"88bfcb03-e6ee-5157-a8c8-5fb62826369e","dynasty":"唐","type":"诗"},{"author":"李白","paragraphs":["烽火動沙漠，連照甘泉雲。","漢皇按劒起，還召李將軍。","兵氣天上合，鼓聲隴底聞。","橫行負勇氣，一戰淨妖氛。"],"title":"塞下曲六首 六","id":"9a0ab0a8-8151-501f-bd68-ad230b5ef9b3","dynasty":"唐","type":"诗"},{"author":"李白","paragraphs":["來日一身，攜糧負薪。","道長食盡，苦口焦脣。","今日醉飽，樂過千春。","仙人相存，誘我遠學。","海淩三山，陸憩五嶽。","乘龍天飛，目瞻兩角。","授以仙藥，金丹滿握。","蟪蛄蒙恩，深愧短促。","思填東海，强銜一木。","道重天地，軒師廣成。","蟬翼九五，以求長生。","下士大笑，如蒼蠅聲。"],"title":"來日大難","id":"9c34c1bd-8cfc-5f8e-a1f0-74f95890f2eb","dynasty":"唐","type":"诗"},{"author":"李白","paragraphs":["大漢無中策，匈奴犯渭橋。","五原秋草綠，胡馬一何驕。","命將征西極，橫行陰山側。","燕支落漢家，婦女無華色。","轉戰渡黃河，休兵樂事多。","蕭條清萬里，瀚海寂無波。"],"tags":["黄河","边塞"],"title":"塞上曲","id":"0eae66ff-e97d-57ea-9230-8667d609a543","dynasty":"唐","type":"诗"},{"author":"李白","paragraphs":["玉階生白露，夜久侵羅襪。","却下水晶簾，玲瓏望秋月。"],"tags":["孤独","宫怨","唐诗三百首","乐府"],"title":"玉階怨","id":"e9e0f547-7a9a-5db3-92f6-fedd80355459","dynasty":"唐","type":"诗"},{"author":"李白","paragraphs":["襄陽行樂處，歌舞白銅鞮。","江城回淥水，花月使人迷。"],"title":"襄陽曲四首 一","id":"7bbd13f0-c9b9-5487-b574-afdd9b6db964","dynasty":"唐","type":"诗"},{"author":"李白","paragraphs":["山公醉酒時，酩酊高陽下。","頭上白接䍦，倒著還騎馬。"],"title":"襄陽曲四首 二","id":"882ac49b-80f4-5dc4-b79c-f9ac33fcee2c","dynasty":"唐","type":"诗"},{"author":"李白","paragraphs":["峴山臨漢江，水綠沙如雪。","上有墮淚碑，青苔久磨滅。"],"title":"襄陽曲四首 三","id":"35a6524b-3a69-5056-9dce-df36c44a1c20","dynasty":"唐","type":"诗"},{"author":"李白","paragraphs":["且醉習家池，莫看墮淚碑。","山公欲上馬，笑殺襄陽兒。"],"title":"襄陽曲四首 四","id":"94941c61-cff4-5c7d-b4cf-92501823e225","dynasty":"唐","type":"诗"},{"author":"李白","paragraphs":["漢水臨襄陽，花開大堤暖。","佳期大堤下，淚向南雲滿。","春風無復情，吹我夢魂散。","不見眼中人，天長音信斷。"],"tags":["触景伤情","清商曲辞","思乡","乐府"],"title":"大堤曲","id":"7bad22d3-0fa9-549e-99a0-35e67e11b70b","dynasty":"唐","type":"诗"},{"author":"李白","paragraphs":["小小生金屋，盈盈在紫微。","山花插寶髻，石竹繡羅衣。","每出深宮裏，常隨步輦歸。","只愁歌舞散，化作綵雲飛。"],"title":"宮中行樂詞八首 一","id":"c436f22f-ef85-5077-b7a2-900820c325f1","dynasty":"唐","type":"诗"},{"author":"李白","paragraphs":["柳色黃金嫩，梨花白雪香。","玉樓巢翡翠，金殿鎖鴛鴦。","選妓隨雕輦，徵歌出洞房。","宮中誰第一，飛燕在昭陽。"],"title":"宮中行樂詞八首 二","id":"955d9634-9dfc-5d19-a7ce-4cb23b46d036","dynasty":"唐","type":"诗"},{"author":"李白","paragraphs":["盧橘爲秦樹，蒲萄出漢宮。","煙花宜落日，絲管醉春風。","笛奏龍吟水，簫鳴鳳下空。","君王多樂事，還與萬方同。"],"title":"宮中行樂詞八首 三","id":"006d023f-52d8-5792-ae7b-7ea198f1857d","dynasty":"唐","type":"诗"},{"author":"李白","paragraphs":["玉樹春歸日，金宮樂事多。","後庭朝未入，輕輦夜相過。","笑出花間語，嬌來竹下歌。","莫教明月去，留著醉嫦蛾。"],"title":"宮中行樂詞八首 四","id":"8c0e584c-8b87-5af8-813d-6e4aff27bf85","dynasty":"唐","type":"诗"},{"author":"李白","paragraphs":["繡戶香風暖，紗窗曙色新。","宮花爭笑日，池草暗生春。","綠樹聞歌鳥，青樓見舞人。","昭陽桃李月，羅綺自相親。"],"title":"宮中行樂詞八首 五","id":"c9f4eee0-8f22-5a51-ab7a-3dfaa73cf6ef","dynasty":"唐","type":"诗"},{"author":"李白","paragraphs":["今日明光裏，還須結伴遊。","春風開紫殿，天樂下朱樓。","豔舞全知巧，嬌歌半欲羞。","更憐花月夜，宮女笑藏鉤。"],"title":"宮中行樂詞八首 六","id":"45ced5a4-3881-5242-ae97-e4da243f3e56","dynasty":"唐","type":"诗"},{"author":"李白","paragraphs":["寒雪梅中盡，春風柳上歸。","宮鶯嬌欲醉，簷燕語還飛。","遲日明歌席，新花豔舞衣。","晚來移綵仗，行樂泥光輝。"],"title":"宮中行樂詞八首 七","id":"a1ef3e34-ad74-5c44-9a6c-9268526ad29f","dynasty":"唐","type":"诗"},{"author":"李白","paragraphs":["水綠南薰殿，花紅北闕樓。","鶯歌聞太液，鳳吹繞瀛洲。","素女鳴珠珮，天人弄綵毬。","今朝風日好，宜入未央遊。"],"title":"宮中行樂詞八首 八","id":"3b74a49e-7343-5dfc-8797-6ac8c8ce77fa","dynasty":"唐","type":"诗"},{"author":"李白","paragraphs":["雲想衣裳花想容，春風拂檻露華濃。","若非羣玉山頭見，會向瑤臺月下逢。"],"tags":["女子","唐诗三百首","乐府","赞美","近代曲辞"],"title":"清平調詞三首 一","id":"5d553b25-6e4f-5d53-a88d-8d653dfd9c20","dynasty":"唐","type":"诗"},{"author":"李白","paragraphs":["一枝穠豔露凝香，雲雨巫山枉斷腸。","借問漢宮誰得似，可憐飛燕倚新妝。"],"tags":["女子","近代曲辞","唐诗三百首","乐府"],"title":"清平調詞三首 二","id":"e47c420a-b6f6-5b66-b853-5817f93b8070","dynasty":"唐","type":"诗"},{"author":"李白","paragraphs":["名花傾國兩相歡，長得君王帶笑看。","觧釋春風無限恨，沈香亭北倚闌干。"],"tags":["乐府","写人","花","写花","近代曲辞"],"title":"清平調詞三首 三","id":"b35c3e12-52c8-5ba2-85e2-96ed0db145ea","dynasty":"唐","type":"诗"},{"author":"李白","paragraphs":["金陵控海浦，淥水帶吳京。","鐃歌列騎吹，颯沓引公卿。","槌鐘速嚴妝，伐鼓啓重城。","天子憑玉几，劒履若雲行。","日出照萬戶，簪裾爛明星。","朝罷沐浴閑，遨遊閬風亭。","濟濟雙闕下，歡娛樂恩榮。"],"title":"入朝曲","id":"f41de606-1b58-5f50-b842-90fc85d95cf3","dynasty":"唐","type":"诗"},{"author":"李白","paragraphs":["西門秦氏女，秀色如瓊花。","手揮白楊刀，清晝殺讐家。","羅袖灑赤血，英氣凌紫霞。","直上西山去，關吏相邀遮。","壻爲燕國王，身被詔獄加。","犯刑若履虎，不畏落爪牙。","素頸未及斷，摧眉伏泥沙。","金雞忽放赦，大辟得寬賒。","何慙聶政姊，萬古共驚嗟。"],"tags":["歌颂","复仇","妇女","杂曲歌辞","乐府"],"title":"秦女休行","id":"c943a341-8b36-53a6-8d9c-084a32e9339c","dynasty":"唐","type":"诗"},{"author":"李白","paragraphs":["天子居未央，妾侍卷衣裳。","顧無紫宮寵，敢拂黃金牀。","水至亦不去，熊來尚可當。","微身奉日月，飄若螢之光。","願君采葑菲，無以下體妨。"],"tags":["杂曲歌辞","爱情","乐府"],"title":"秦女卷衣","id":"3b11c94a-5049-5e34-9c86-e0158abaa6ab","dynasty":"唐","type":"诗"},{"author":"李白","paragraphs":["好古笑流俗，素聞賢達風。","方希佐明主，長揖辭成功。","白日在高天，迴光燭微躬。","恭承鳳凰詔，歘起雲蘿中。","清切紫霄迥，優游丹禁通。","君王賜顏色，聲價凌煙虹。","乘輿擁翠蓋，扈從金城東。","寶馬麗絕景，錦衣入新豐。","依巖望松雪，對酒鳴絲桐。","因學揚子雲，獻賦甘泉宮。","天書美片善，清芬播無窮。","歸來入咸陽，談笑皆王公。","一朝去金馬，飄落成飛蓬。","賓客日疎散，玉樽亦已空。","才力猶可倚，不慙世上雄。","閑作東武吟，曲盡情未終。","書此謝知己，吾尋黃綺翁。"],"tags":["仕途","无奈","相和歌辞","乐府"],"title":"東武吟","id":"616e4050-019f-5edc-bb8e-590bcc50de7e","dynasty":"唐","type":"诗"},{"author":"李白","paragraphs":["妾本崇臺女，揚蛾入丹闕。","自倚顏如花，寧知有凋歇。","一辭玉階下，去若朝雲沒。","每憶邯鄲城，深宮夢秋月。","君王不可見，惆悵至明發。"],"tags":["写人","女子","写人诗"],"title":"邯鄲才人嫁爲廝養卒婦","id":"2da3e21d-802d-5410-b2e1-0ff47ef92fb0","dynasty":"唐","type":"诗"},{"author":"李白","paragraphs":["虜陣橫北荒，胡星耀精芒。","羽書速驚電，烽火晝連光。","虎竹救邊急，戎車森已行。","明主不安席，按劒心飛揚。","推轂出猛將，連旗登戰場。","兵威衝絕幕，殺氣凌穹蒼。","列卒赤山下，開營紫塞傍。","孟冬風沙緊，旌旗颯凋傷。","畫角悲海月，征衣卷天霜。","揮刃斬樓蘭，彎弓射賢王。","單于一平蕩，種落自奔亡。","收功報天子，行歌歸咸陽。"],"tags":["杂曲歌辞","战争","生活","乐府"],"title":"出自薊北門行","id":"38e66b14-af76-547a-ab3a-eae9b38d792e","dynasty":"唐","type":"诗"},{"author":"李白","paragraphs":["白玉誰家郎，回車渡天津。","看花東陌上，驚動洛陽人。"],"title":"洛陽陌","id":"abebe8e8-be80-5259-bf24-d76cbee9720c","dynasty":"唐","type":"诗"},{"author":"李白","paragraphs":["北上何所苦，北上緣太行。","磴道盤且峻，巉巖凌穹蒼。","馬足蹶側石，車輪摧高岡。","沙塵接幽州，烽火連朔方。","殺氣毒劒戟，嚴風裂衣裳。","奔鯨夾黃河，鑿齒屯洛陽。","前行無歸日，返顧思舊鄉。","慘戚冰雪裏，悲號絕中腸。","尺布不掩體，皮膚劇枯桑。","汲水澗谷阻，採薪隴坂長。","猛虎又掉尾，磨牙皓秋霜。","草木不可餐，飢飲零露漿。","歎此北上苦，停驂爲之傷。","何日王道平，開顏覩天光。"],"tags":["黄河","愁苦","战争","人民","同情"],"title":"北上行","id":"e68a0c83-8075-595d-acbb-163700e2cbb6","dynasty":"唐","type":"诗"},{"author":"李白","paragraphs":["白日何短短，百年苦易滿。","蒼穹浩茫茫，萬劫太極長。","麻姑垂兩鬢，一半已成霜。","天公見玉女，大笑億千場。","吾欲攬六龍，迴車挂扶桑。","北斗酌美酒，勸龍各一觴。","富貴非所願，與人駐顏光。"],"tags":["惜时","相和歌辞","人生","时间"],"title":"短歌行","id":"8b1f87bc-e0f1-5b56-b18b-f11f6751b617","dynasty":"唐","type":"诗"},{"author":"李白","paragraphs":["嗷嗷空城雀，身計何戚促。","本與鷦鷯羣，不隨鳳凰族。","提攜四黃口，飲乳未嘗足。","食君糠粃餘，嘗恐烏鳶逐。","耻涉太行險，羞營覆車粟。","天命有定端，守分絕所欲。"],"tags":["志向","无奈","乐府","写鸟","杂曲歌辞","鸟"],"title":"空城雀","id":"eaa5310e-8167-56c8-b222-8533d16f9f8c","dynasty":"唐","type":"诗"},{"author":"李白","paragraphs":["將軍發白馬，旌節度黃河。","簫鼓聒川嶽，滄溟湧濤波。","武安有振瓦，易水無寒歌。","鐵騎若雪山，飲流涸滹沱。","揚兵獵月窟，轉戰略朝那。","倚劒登燕然，邊烽列嵯峨。","蕭條萬里外，耕作五原多。","一掃清大漠，包虎戢金戈。"],"tags":["黄河","战争","写马","杂曲歌辞","乐府","马"],"title":"發白馬","id":"e74ac732-9f7d-564f-aff0-d41af8885f25","dynasty":"唐","type":"诗"},{"author":"李白","paragraphs":["美女渭橋東，春還事蠶作。","五馬如飛龍，青絲結金絡。","不知誰家子，調笑來相謔。","妾本秦羅敷，玉顏豔名都。","綠條映素手，採桑向城隅。","使君且不顧，況復論秋胡。","寒螿愛碧草，鳴鳳棲青梧。","託心自有處，但怪旁人愚。","徒令白日暮，高駕空踟躕。"],"tags":["相和歌辞","写人","忠贞","乐府","赞美"],"title":"陌上桑","id":"d85eb694-45c4-5c47-bb8f-63a1ecc39fb0","dynasty":"唐","type":"诗"},{"author":"李白","paragraphs":["白龍改常服，偶被豫且制。","誰使爾爲魚，徒勞訴天帝。","作書報鯨鯢，勿恃風濤勢。","濤落歸泥沙，翻遭螻蟻噬。","萬乘慎出入，柏人以爲識。"],"title":"枯魚過河泣","id":"4c88588e-91c0-5122-bd3b-9304e530a432","dynasty":"唐","type":"诗"},{"author":"李白","paragraphs":["雲陽上征去，兩岸饒商賈。","吳牛喘月時，拖船一何苦。","水濁不可飲，壺漿半成土。","一唱督護歌，心摧淚如雨。","萬人鑿磐石，無由達江滸。","君看石芒碭，掩淚悲千古。"],"tags":["清商曲辞","乐府","农民"],"title":"丁督護歌","id":"a93ea7cd-0f13-5dc0-b84c-a40d67833c6e","dynasty":"唐","type":"诗"},{"author":"李白","paragraphs":["朝騎五花馬，謁帝出銀臺。","秀色誰家子，雲車珠箔開。","金鞭遙指點，玉勒近遲回。","夾轂相借問，疑從天上來。","蹙入青綺門，當歌共銜杯。","銜杯暎歌扇，似月雲中見。","相見不得親，不如不相見。","相見情已深，未語可知心。","胡爲守空閨，孤眠愁錦衾。","錦衾與羅幃，纏綿會有時。","春風正澹蕩，暮雨來何遲。","願因三青鳥，更報長相思。","光景不待人，須臾髮成絲。","當年失行樂，老去徒傷悲。","持此道密意，毋令曠佳期。"],"tags":["遗憾","相和歌辞","理想","乐府","积极"],"title":"相逢行","id":"0824d488-3645-52c5-89da-eb069b0f11e1","dynasty":"唐","type":"诗"},{"author":"李白","paragraphs":["李陵沒胡沙，蘇武還漢家。","迢迢五原關，朔雪亂邊花。","一去隔絕國，思歸但長嗟。","鴻雁向西北，因書報天涯。"],"tags":["杂曲歌辞","同情","乐府"],"title":"千里思","id":"972161db-071f-5421-ab90-3b0e3d32272a","dynasty":"唐","type":"诗"},{"author":"李白","paragraphs":["鳥銜野田草，誤入枯桑裏。","客土植危根，逢春猶不死。","草木雖無情，因依尚可生。","如何同枝葉，各自有枯榮。"],"tags":["命运","抒情","杂曲歌辞","乐府"],"title":"樹中草","id":"bf1fa0f9-4274-5c39-8219-ead9d15d10ea","dynasty":"唐","type":"诗"},{"author":"李白","paragraphs":["君馬黃，我馬白。","馬色雖不同，人心本無隔。","共作遊冶盤，雙行洛陽陌。","長劒既照曜，高冠何赩赫。","各有千金裘，俱爲五侯客。","猛虎落陷穽，壯夫時屈厄。","相知在急難，獨好亦何益。"],"tags":["知己","鼓吹曲辞","乐府"],"title":"君馬黃","id":"d3b7a43e-6427-5b3a-a3d0-4c1f1deb6578","dynasty":"唐","type":"诗"},{"author":"李白","paragraphs":["融融白玉輝，暎我青蛾眉。","寶鏡似空水，落花如風吹。","出門望帝子，蕩漾不可期。","安得黃鶴羽，一報佳人知。"],"title":"擬古","id":"77367e44-ec2c-5be1-93d4-86f00fffcc51","dynasty":"唐","type":"诗"},{"author":"李白","paragraphs":["垂楊拂綠水，搖豔東風年。","花明玉關雪，葉暖金牕煙。","美人結長想，對此心淒然。","攀條折春色，遠寄龍庭前。"],"tags":["思念","春天","女子","乐府","横吹曲辞"],"title":"折楊柳","id":"cb267f55-9fef-5f2d-addb-3939f9aa7ed2","dynasty":"唐","type":"诗"},{"author":"李白","paragraphs":["青雲年少子，挾彈章臺左。","鞍馬四邊開，突如流星過。","金丸落飛鳥，夜入瓊樓臥。","夷齊是何人，獨守西山餓。"],"title":"少年子","id":"28f8680c-6275-5515-9617-17312af3a286","dynasty":"唐","type":"诗"},{"author":"李白","paragraphs":["紫騮行且嘶，雙翻碧玉蹄。","臥流不肯渡，似惜錦障泥。","白雪關山遠，黃雲海戍迷。","揮鞭萬里去，安得念春閨。"],"tags":["写马","乐府","横吹曲辞","思乡","边塞","马"],"title":"紫騮馬","id":"407bcb1b-79d5-5044-a126-96cfad17dd2a","dynasty":"唐","type":"诗"},{"author":"李白","paragraphs":["擊筑飲美酒，劒歌易水湄。","經過燕太子，結託幷州兒。","少年負壯氣，奮烈自有時。","因擊魯句踐，爭博勿相欺。"],"title":"少年行二首 一","id":"5d601cac-f9d9-586a-81bf-2d4e0d2836a8","dynasty":"唐","type":"诗"},{"author":"李白","paragraphs":["五陵年少金市東，銀鞍白馬度春風。","落花踏盡遊何處，笑入胡姬酒肆中。"],"title":"少年行二首 二","id":"fd534a63-6803-5a51-8188-f9b84cf7e85b","dynasty":"唐","type":"诗"},{"author":"李白","paragraphs":["銀鞍白鼻騧，綠地障泥錦。","細雨春風花落時，揮鞭直就胡姬飲。"],"tags":["抒情","豪迈","写景"],"title":"白鼻騧","id":"52bddca3-c59e-5552-a1a1-19ddd049cb0a","dynasty":"唐","type":"诗"},{"author":"李白","paragraphs":["胡風吹代馬，北擁魯陽關。","吳兵照海雪，西討何時還。","半渡上遼津，黃雲慘無顏。","老母與子別，呼天野草間。","白馬繞旌旗，悲鳴相追攀。","白楊秋月苦，早落豫章山。","本爲休明人，斬虜素不閑。","豈惜戰鬬死，爲君掃兇頑。","精感石沒羽，豈云憚險艱。","樓船若鯨飛，波蕩落星灣。","此曲不可奏，三軍鬢成斑。"],"tags":["相和歌辞","战争","乐府","同情"],"title":"豫章行","id":"1068abb9-e94b-52b1-8625-4b30479a85df","dynasty":"唐","type":"诗"},{"author":"李白","paragraphs":["沐芳莫彈冠，浴蘭莫振衣。","處世忌太潔，至人貴藏暉。","滄浪有釣叟，吾與爾同歸。"],"title":"沐浴子","id":"4831bac6-70e2-5c76-a5d2-59bfd7e3c8dc","dynasty":"唐","type":"诗"},{"author":"李白","paragraphs":["金花折風帽，白馬小遲回。","翩翩舞廣袖，似鳥海東來。"],"title":"高句驪","id":"1872f206-9374-5599-bdf2-1a771c446416","dynasty":"唐","type":"诗"},{"author":"李白","paragraphs":["金繩界寶地，珍木蔭瑤池。","雲間妙音奏，天際法蠡吹。"],"title":"舍利弗","id":"9a9faaff-1b47-5d64-b1d3-500076e55969","dynasty":"唐","type":"诗"},{"author":"李白","paragraphs":["牀前看月光，疑是地上霜。","舉頭望山月，低頭思故鄉。"],"tags":["唐诗三百首","新乐府辞","思乡","中秋","一年级上册","月亮","五言绝句","小学古诗"],"title":"靜夜思","id":"45e47bb4-c159-5bb9-9070-5faed7527012","dynasty":"唐","type":"诗"},{"author":"李白","paragraphs":["淥水明秋月，南湖採白蘋。","荷花嬌欲語，愁殺蕩舟人。"],"tags":["琴曲歌辞","女子","乐府","荷花"],"title":"淥水曲","id":"cc6dd723-747b-54b4-9900-984d3d6386c8","dynasty":"唐","type":"诗"},{"author":"李白","paragraphs":["嬴女吹玉簫，吟弄天上春。","青鸞不獨去，更有攜手人。","影滅彩雲斷，遺聲落西秦。"],"title":"鳳凰曲","id":"a0797a1c-aea4-5068-afc0-89a61de55028","dynasty":"唐","type":"诗"},{"author":"李白","paragraphs":["嘗聞秦帝女，傳得鳳凰聲。","是日逢仙子，當時別有情。","人吹綵簫去，天借綠雲迎。","曲在身不返，空餘弄玉名。"],"title":"鳳臺曲","id":"1ae2e391-870d-5276-9db6-48a317bb9602","dynasty":"唐","type":"诗"},{"author":"李白","paragraphs":["從軍玉門道，逐虜金微山。","笛奏梅花曲，刀開明月環。","鼓聲鳴海上，兵氣擁雲間。","願斬單于首，長驅靜鐵關。"],"tags":["战争","乐府","建功立业"],"title":"從軍行","id":"6b5a95a9-c89e-5fa7-a513-a1dbaa8fe3a0","dynasty":"唐","type":"诗"},{"author":"李白","paragraphs":["春陽如昨日，碧樹鳴黃鸝。","蕪然蕙草暮，颯爾涼風吹。","天秋木葉下，月冷莎雞悲。","坐愁羣芳歇，白露凋華滋。"],"tags":["写景","琴曲歌辞","秋天","乐府","感伤"],"title":"秋思","id":"f60c0857-c9e0-5dee-841f-b8ad642ba333","dynasty":"唐","type":"诗"},{"author":"李白","paragraphs":["燕草如碧絲，秦桑低綠枝。","當君懷歸日，是妾斷腸時。","春風不相識，何事入羅幃。"],"tags":["唐诗三百首","思念","五言古诗","春天","坚贞","妇女"],"title":"春思","id":"f79e5fc6-6752-5086-afc7-3649acdf1238","dynasty":"唐","type":"诗"},{"author":"李白","paragraphs":["燕支黃葉落，妾望自登臺。","海上碧雲斷，單于秋色來。","胡兵沙塞合，漢使玉關回。","征客無歸日，空悲蕙草摧。"],"tags":["悲伤","秋天","抒怀"],"title":"秋思","id":"6cb83401-d8f7-5992-8605-6ad336ff6dd6","dynasty":"唐","type":"诗"},{"author":"李白","paragraphs":["秦地羅敷女，採桑綠水邊。","素手青條上，紅妝白日鮮。","蠶飢妾欲去，五馬莫留連。"],"tags":["唐诗三百首","清商曲辞","春天","女子","乐府","赞美"],"title":"子夜吳歌 春歌","id":"0f9728a9-9fd2-59b0-94d9-5ce6f83cdbba","dynasty":"唐","type":"诗"},{"author":"李白","paragraphs":["鏡湖三百里，菡萏發荷花。","五月西施採，人看隘若耶。","回舟不待月，歸去越王家。"],"tags":["清商曲辞","夏天","唐诗三百首","乐府","哲理","写人","荷花"],"title":"子夜吳歌 夏歌","id":"5bf1cf3c-0eb8-5ff9-ba36-c1bffc436a18","dynasty":"唐","type":"诗"},{"author":"李白","paragraphs":["長安一片月，萬戶擣衣聲。","秋風吹不盡，總是玉關情。","何日平胡虜，良人罷遠征。"],"tags":["思念","清商曲辞","妇女","秋天","唐诗三百首","乐府","月亮","闺怨"],"title":"子夜吳歌 秋歌","id":"bd313289-f2c6-5adc-90f3-5f966463adc0","dynasty":"唐","type":"诗"},{"author":"李白","paragraphs":["明朝驛使發，一夜絮征袍。","素手抽針冷，那堪把剪刀。","裁縫寄遠道，幾日到臨洮。"],"tags":["思念","清商曲辞","妇女","冬天","唐诗三百首","乐府"],"title":"子夜吳歌 冬歌","id":"7744e6db-32c3-53b3-b0e2-b3e9c4cb95ec","dynasty":"唐","type":"诗"},{"author":"李白","paragraphs":["松子栖金華，安期入蓬海。","此人古之仙，羽化竟何在。","浮生速流電，倏忽變光彩。","天地無凋換，容顏有遷改。","對酒不肯飲，含情欲誰待。"],"tags":["相和歌辞","人生","乐府","感慨"],"title":"對酒行","id":"efb698c5-d518-5ce9-bd91-d6e848cb45df","dynasty":"唐","type":"诗"},{"author":"李白","paragraphs":["海客乘天風，將船遠行役。","譬如雲中鳥，一去無蹤跡。"],"tags":["写人","漂泊","写人诗"],"title":"估客行","id":"601fa612-fd85-5c82-ae2b-b0c86d58e364","dynasty":"唐","type":"诗"},{"author":"李白","paragraphs":["閨裏佳人年十餘，嚬蛾對影恨離居。","忽逢江上春歸燕，銜得雲中尺素書。","玉手開緘長歎息，狂夫猶戍交河北。","萬里交河水北流，願爲雙燕泛中洲。","君邊雲擁青絲騎，妾處苔生紅粉樓。","樓上春風日將歇，誰能攬鏡看愁髮。","曉吹員管隨落花，夜擣戎衣向明月。","明月高高刻漏長，真珠簾箔掩蘭堂。","橫垂寶幄同心結，半拂瓊筵蘇合香。","瓊筵寶幄連枝錦，燈燭熒熒照孤寢。","有便憑將金剪刀，爲君留下相思枕。","摘盡庭蘭不見君，紅巾拭淚生氤氳。","明年若更征邊塞，願作陽臺一叚雲。"],"tags":["思念","怀人","愁苦","妇女"],"title":"擣衣篇","id":"f0d2121a-5762-5b74-bd5a-9292790ac613","dynasty":"唐","type":"诗"},{"author":"李白","paragraphs":["君不見淮南少年游俠客，白日毬獵夜擁擲。","呼盧百萬終不惜，報讎千里如咫尺。","少年游俠好經過，渾身裝束皆綺羅。","蕙蘭相隨喧妓女，風光去處滿笙歌。","驕矜自言不可有，俠士堂中養來久。","好鞍好馬乞與人，十千五千旋沽酒。","赤心用盡爲知己，黃金不惜栽桃李。","桃李栽來幾度春，一回花落一回新。","府縣盡爲門下客，王侯皆是平交人。","男兒百年且樂命，何須徇書受貧病。","男兒百年且榮身，何須徇節甘風塵。","衣冠半是征戰士，窮儒浪作林泉民。","遮莫枝根長百丈，不如當代多還往。","遮莫姻親連帝城，不如當身自簪纓。","看取富貴眼前者，何用悠悠身後名。"],"title":"少年行","id":"a750501b-bd68-5d20-bc57-e1b3941b2aa2","dynasty":"唐","type":"诗"},{"author":"李白","paragraphs":["桃李待日開，榮華照當年。","東風動百物，草木盡欲言。","枯枝無醜葉，涸水吐清泉。","大力運天地，羲和無停鞭。","功名不早著，竹帛將何宣。","桃李務青春，誰能貫白日。","富貴與神仙，蹉跎成兩失。","金石猶銷鑠，風霜無久質。","畏落日月後，强歡歌與酒。","秋霜不惜人，倏忽侵蒲柳。"],"tags":["相和歌辞","理想","乐府","建功立业"],"title":"長歌行","id":"453d60f3-4c4e-5d51-91c9-0b6dd85c6125","dynasty":"唐","type":"诗"},{"author":"李白","paragraphs":["日色已盡花含煙，月明欲素愁不眠。","趙瑟初停鳳凰柱，蜀琴欲奏鴛鴦弦。","此曲有意無人傳，願隨春風寄燕然，憶君迢迢隔青天。","昔日橫波目，今成流淚泉。","不信妾腸斷，歸來看取明鏡前。"],"tags":["思念","乐府"],"title":"長相思 一","id":"c1b9106b-8c3f-530b-99cb-98e6d3052417","dynasty":"唐","type":"诗"},{"author":"李白","paragraphs":["美人在時花滿堂，美人去後空餘牀。","牀中繡被卷不寢，至今三載猶聞香。","香亦竟不滅，人亦竟不來。","相思黃葉落，白露點青苔。"],"title":"長相思 二","id":"a3dec294-5fd0-5d9f-831d-aaa5ce26f057","dynasty":"唐","type":"诗"},{"author":"李白","paragraphs":["朝作猛虎行，暮作猛虎吟。","腸斷非關隴頭水，淚下不爲雍門琴。","旌旗繽紛兩河道，戰鼓驚山欲顛倒。","秦人半作燕地囚，胡馬翻銜洛陽草。","一輸一失關下兵，朝降夕叛幽薊城。","巨鼇未斬海水動，魚龍奔走安得寧。","頗似楚漢時，翻覆無定止。","朝過博浪沙，暮入淮陰市。","張良未遇韓信貧，劉項存亡在兩臣。","蹔到下邳受兵略，來投漂母作主人。","賢哲棲棲古如此，今時亦棄青雲士。","有策不敢犯龍鱗，竄身南國避胡塵。","寶書玉劒挂高閣，金鞍駿馬散故人。","昨日方爲宣城客，掣鈴交通二千石。","有時六博快壯心，遶牀三匝呼一擲。","楚人每道張旭奇，心藏風雲世莫知。","三吳邦伯皆顧盼，四海雄俠兩追隨。","蕭曹曾作沛中吏，攀龍附鳳當有時。","溧陽酒樓三月春，楊花茫茫愁殺人。","胡雛綠眼吹玉笛，吳歌白紵飛梁塵。","丈夫相見且爲樂，槌牛撾鼓會衆賓。","我從此去釣東海，得魚笑寄情相親。"],"tags":["忧国忧民","相和歌辞","乐府"],"title":"猛虎行","id":"1eef6932-5342-5af3-9312-ee9177459b4a","dynasty":"唐","type":"诗"},{"author":"李白","paragraphs":["古來有棄婦，棄婦有歸處。","今日妾辭君，辭君遣何去。","本家零落盡，慟哭來時路。","憶昔未嫁君，聞君却周旋。","綺羅錦繡段，有贈黃金千。","十五許嫁君，二十移所天。","自從結髮日未幾，離君緬山川。","家家盡歡喜，孤妾長自憐。","幽閨多怨思，盛色無十年。","相思若循還，枕席生流泉。","流泉咽不掃，獨夢關山道。","及此見君歸，君歸妾已老。","物情惡衰賤，新寵方妍好。","掩淚出故房，傷心劇秋草。","自妾爲君妻，君東妾在西。","羅幃到曉恨，玉貌一生啼。","自從離別久，不覺塵埃厚。","嘗嫌玳瑁孤，猶羨鴛鴦偶。","歲華逐霜霰，賤妾何能久。","寒沼落芙蓉，秋風散楊柳。","以比顦顇顏，空持舊物還。","餘生欲何寄，誰肯相牽攀。","君恩既斷絕，相見何年月。","悔傾連理杯，虛作同心結。","女蘿附青松，貴欲相依投。","浮萍失綠水，教作若爲流。","不歎君棄妾，自歎妾緣業。","憶昔初嫁君，小姑纔倚牀。","今日妾辭君，小姑如妾長。","回頭語小姑，莫嫁如兄夫。"],"title":"去婦詞","id":"1fe0d5b7-802c-5234-b341-a6a5f357b9f5","dynasty":"唐","type":"诗"},{"author":"李白","paragraphs":["落日欲沒峴山西，倒著接䍦花下迷。","襄陽小兒齊拍手，攔街爭唱白銅鞮。","傍人借問笑何事，笑殺山翁醉似泥。","鸕鷀杓，鸚鵡杯，百年三萬六千日，一日須傾三百杯。","遙看漢水鴨頭綠，恰似葡萄初醱醅。","此江若變作春酒，壘麴便築糟丘臺。","千金駿馬換小妾，笑坐雕鞍歌落梅。","車傍側挂一壺酒，鳳笙龍管行相摧。","咸陽市中歎黃犬，何如月下傾金罍。","君不見晉朝羊公一片石，龜頭剝落生莓苔。","淚亦不能爲之墮，心亦不能爲之哀。","清風朗月不用一錢買，玉山自倒非人推。","舒州杓，力士鐺，李白與爾同死生。","襄王雲雨今安在，江水東流猨夜聲。"],"title":"襄陽歌","id":"5a2b7965-dfa3-5839-a430-2a064f8913db","dynasty":"唐","type":"诗"},{"author":"李白","paragraphs":["南都信佳麗，武闕橫西關。","白水真人居，萬商羅鄽闤。","高樓對紫陌，甲第連青山。","此地多英豪，邈然不可攀。","陶朱與五羖，名播天壤間。","麗華秀玉色，漢女嬌朱顏。","清歌遏流雲，豔舞有餘閑。","遨遊盛宛洛，冠蓋隨風還。","走馬紅陽城，呼鷹白河灣。","誰識臥龍客，長吟愁鬢斑。"],"title":"南都行","id":"17701148-23ed-525b-8763-467d6be65d2d","dynasty":"唐","type":"诗"},{"author":"李白","paragraphs":["木蘭之枻沙棠舟，玉簫金管坐兩頭。","美酒尊中置千斛，載妓隨波任去留。","仙人有待乘黃鶴，海客無心隨白鷗。","屈平詞賦懸日月，楚王臺榭空山丘。","興酣落筆搖五嶽，詩成笑傲凌滄洲。","功名富貴若長在，漢水亦應西北流。"],"title":"江上吟","id":"96092695-86d2-50d1-bb4e-ec5897becf9d","dynasty":"唐","type":"诗"},{"author":"李白","paragraphs":["東風已綠瀛洲草，紫殿紅樓覺春好，池南柳色半青青。","縈烟嫋娜拂綺城，垂絲百尺挂雕楹。","上有好鳥相和鳴，間關早得春風情。","春風卷入碧雲去，千門萬戶皆春聲。","是時君王在鎬京，五雲垂暉耀紫清。","仗出金宮隨日轉，天回玉輦繞花行。","始向蓬萊看舞鶴，還過茝石聽新鶯。","新鶯飛繞上林苑，願入簫韶雜鳳笙。"],"tags":["春天","写景"],"title":"侍從宜春苑奉詔賦龍池柳色初青聽新鶯百囀歌","id":"14d198cc-d5ee-5e05-bff6-f994d486b77e","dynasty":"唐","type":"诗"},{"author":"李白","paragraphs":["烈士擊玉壺，壯心惜暮年。","三杯拂劒舞秋月，忽然高詠涕泗漣。","鳳凰初下紫泥詔，謁帝稱觴登御筵。","揄揚九重萬乘主，謔浪赤墀青瑣賢。","朝天數換飛龍馬，勅賜珊瑚白玉鞭。","世人不識東方朔，大隱金門是謫仙。","西施宜笑復宜嚬，醜女效之徒累身。","君王雖愛蛾眉好，無奈宮中妬殺人。"],"tags":["奔放","写人","壮志","写人诗"],"title":"玉壺吟","id":"a1e083b4-d468-59c9-8357-0936a76b7f12","dynasty":"唐","type":"诗"},{"author":"李白","paragraphs":["豳谷稍稍振庭柯，涇水浩浩揚湍波。","哀鴻酸嘶暮聲急，愁雲蒼慘寒氣多。","憶昨去家此爲客，荷花初紅柳條碧。","中宵出飲三百杯，明朝歸揖二千石。","寧知流寓變光輝，胡霜蕭颯繞客衣。","寒灰寂寞憑誰暖，落葉飄揚何處歸。","吾兄行樂窮曛旭，滿堂有美顏如玉。","趙女長歌入綵雲，燕姬醉舞嬌紅燭。","狐裘獸炭酌流霞，壯士悲吟寧見嗟。","前榮後枯相翻覆，何惜餘光及棣華。"],"title":"豳歌行上新平長史兄粲","id":"8d018156-1ee3-5b05-98a0-60471332486d","dynasty":"唐","type":"诗"},{"author":"李白","paragraphs":["西嶽崢嶸何壯哉，黃河如絲天際來。","黃河萬里觸山動，盤渦轂轉秦地雷。","榮光休氣紛五彩，千年一清聖人在。","巨靈咆哮擘兩山，洪波噴箭射東海。","三峯却立如欲摧，翠崖丹谷高掌開。","白帝金精運元氣，石作蓮花雲作臺。","雲臺閣道連窈冥，中有不死丹丘生。","明星玉女備灑掃，麻姑搔背指爪輕。","我皇手把天地戶，丹丘談天與天語。","九重出入生光輝，東來蓬萊復西歸。","玉漿儻惠故人飲，騎二茅龍上天飛。"],"tags":["华山","黄河","送别","山水"],"title":"西嶽雲臺歌送丹丘子","id":"1635e000-77f0-5a0c-bc8c-be4b7760afde","dynasty":"唐","type":"诗"},{"author":"李白","paragraphs":["元丹丘，愛神仙，朝飲潁川之清流，","暮還嵩岑之紫烟，三十六峰長周旋。","長周旋，躡星虹，身騎飛龍耳生風。","橫河跨海與天通，我知爾遊心無窮。"],"tags":["友人","写人","赞美","写人诗"],"title":"元丹丘歌","id":"69ab39b5-5d24-5d23-a2ff-3bc0e8fd25fd","dynasty":"唐","type":"诗"},{"author":"李白","paragraphs":["洛陽三月飛胡沙，洛陽城中人怨嗟。","天津流水波赤血，白骨相撐如亂麻。","我亦東奔向吳國，浮雲四塞道路賒。","東方日出啼早鴉，城門人開掃落花。","梧桐楊柳拂金井，來醉扶風豪士家。","扶風豪士天下奇，意氣相傾山可移。","作人不倚將軍勢，飲酒豈顧尚書期。","雕盤綺食會衆客，吳歌趙舞香風吹。","原嘗春陵六國時，開心寫意君所知。","堂中各有三千士，明日報恩知是誰。","撫長劒，一揚眉，清水白石何離離。","脫吾帽，向君笑，飲君酒，爲君吟。","張良未逐赤松去，橋邊黃石知我心。"],"tags":["抒情"],"title":"扶風豪士歌","id":"f3cbaf88-2b2c-58b5-a09f-2924423d5729","dynasty":"唐","type":"诗"},{"author":"李白","paragraphs":["高堂粉壁圖蓬瀛，燭前一見滄洲清。","洪波洶湧山崢嶸，皎若丹丘隔海望赤城。","光中乍喜嵐氣滅，謂逢山陰晴後雪。","迴溪碧流寂無喧，又如秦人月下窺花源。","了然不覺清心魂，祗將疊嶂鳴秋猨。","與君對此歡未歇，放歌行吟達明發。","却顧海客揚雲帆，便欲因之向溟渤。"],"title":"同族弟金城尉叔卿燭照山水壁畫歌","id":"ef35d8ba-f210-52d2-a8c7-8e00ef865c8a","dynasty":"唐","type":"诗"},{"author":"李白","paragraphs":["淮南小山白毫子，乃在淮南小山裏。","夜臥松下雲，朝餐石中髓。","小山連緜向江開，碧峰巉巖綠水迴。","余配白毫子，獨酌流霞杯。","拂花弄琴坐青苔，綠蘿樹下春風來。","南窗蕭颯松聲起，憑崖一聽清心耳。","可得見，未得親。","八公攜手五雲去，空餘桂樹愁殺人。"],"title":"白毫子歌","id":"89f6d227-78a5-5492-b91e-bc0f2d3c854c","dynasty":"唐","type":"诗"},{"author":"李白","paragraphs":["我浮黃雲去京闕，挂席欲進波連山。","天長水闊厭遠涉，訪古始及平臺間。","平臺爲客憂思多，對酒遂作梁園歌。","却憶蓬池阮公詠，因吟淥水揚洪波。","洪波浩蕩迷舊國，路遠西歸安可得。","人生達命豈暇愁，且飲美酒登高樓。","平頭奴子搖大扇，五月不熱疑清秋。","玉盤楊梅爲君設，吳鹽如花皎白雪。","持鹽把酒但飲之，莫學夷齊事高潔。","昔人豪貴信陵君，今人耕種信陵墳。","荒城虛照碧山月，古木盡入蒼梧雲。","粱王宮闕今安在？枚馬先歸不相待。","舞影歌聲散綠池，空餘汴水東流海。","沈吟此事淚滿衣，黃金買醉未能歸。","連呼五白行六博，分曹賭酒酣馳輝。","歌且謠，意方遠，東山高臥時起來，欲濟蒼生未應晚。"],"tags":["抒情","叙事","豪放"],"title":"梁園吟","id":"cc7fc223-2e94-523c-a882-259ec2c926fe","dynasty":"唐","type":"诗"},{"author":"李白","paragraphs":["若有人兮思鳴臯，阻積雪兮心煩勞。","洪河凌競不可以徑度，冰龍鱗兮難容舠。","邈仙山之峻極兮，聞天籟之嘈嘈。","霜厓縞皓以合沓兮，若長風扇海湧滄溟之波濤。","玄猨綠羆，舔舕崟岌。","危柯振石，駭膽慄魄，羣呼而相號。","峯崢嶸以路絕，挂星辰於巖㟼。","送君之歸兮，動鳴臯之新作。","交鼓吹兮彈絲，觴清泠之池閣。","君不行兮何待，若反顧之黃鶴。","掃梁園之羣英，振大雅於東洛。","巾征軒兮歷阻折，尋幽居兮越巘崿。","盤白石兮坐素月，琴松風兮寂萬壑。","望不見兮心氛氳，蘿冥冥兮霰紛紛。","水橫洞以下淥，波小聲而上聞。","虎嘯谷而生風，龍藏溪而吐雲。","寡鶴清唳，飢鼯嚬呻。","魂獨處此幽默兮，愀空山而愁人。","雞聚族以爭食，鳳孤飛而無隣。","蝘蜓嘲龍，魚目混珍。","嫫母衣錦，西施負薪。","若使巢由桎梏於軒冕兮，亦奚異乎夔龍蹩躠於風塵。","哭何苦而救楚，笑何誇而却秦。","吾誠不能學二子沽名矯節以耀世兮，固將棄天地而遺身。","白鷗兮飛來，長與君兮相親。"],"tags":["抒情","社会","政治","揭露","愤懑"],"title":"鳴臯歌送岑徵君","id":"208261ee-3799-5152-9da3-8278c9a5aff8","dynasty":"唐","type":"诗"},{"author":"李白","paragraphs":["憶昨鳴臯夢裏還，手弄素月清潭間。","覺時枕席非碧山，側身西望阻秦關。","麒膦閣上春還早，著書却憶伊陽好。","青松來風吹古道，綠蘿飛花覆烟草。","我家仙翁愛清真，才雄草聖凌古人，欲臥鳴臯絕世塵。","鳴臯微茫在何處？五厓峽水橫樵路。","身披翠雲裘，袖拂紫烟去。","去時應過嵩少間，相思爲折三花樹。"],"title":"鳴臯歌奉餞從翁清歸五厓山居","id":"9d03db08-baa5-553b-8ce9-aaa2c303eb32","dynasty":"唐","type":"诗"},{"author":"李白","paragraphs":["金陵勞勞送客堂，蔓草離離生道傍。","古情不盡東流水，此地悲風愁白楊。","我乘素舸同康樂，朗詠清川飛夜霜。","昔聞牛渚吟五章，今來何謝袁家郎。","苦竹寒聲動秋月，獨宿空簾歸夢長。"],"tags":["抒情","壮志未酬","感慨"],"title":"勞勞亭歌","id":"0c5423d9-a550-50bf-b64e-411272042f6c","dynasty":"唐","type":"诗"},{"author":"李白","paragraphs":["人道橫江好，儂道橫江惡。","一風三日吹倒山，白浪高於瓦官閣。"],"title":"橫江詞六首 一","id":"5358e071-7340-588b-8987-f78cbc93c411","dynasty":"唐","type":"诗"},{"author":"李白","paragraphs":["海潮南去過潯陽，牛渚由來險馬當。","橫江欲渡風波惡，一水牽愁萬里長。"],"title":"橫江詞六首 二","id":"d3000625-8708-56cd-8906-0eae7b0cd427","dynasty":"唐","type":"诗"},{"author":"李白","paragraphs":["橫江西望阻西秦，漢水東連揚子津。","白浪如山那可渡，狂風愁殺峭帆人。"],"title":"橫江詞六首 三","id":"7a52af29-dfee-53d8-a84b-7008ea24f43b","dynasty":"唐","type":"诗"},{"author":"李白","paragraphs":["海神來過惡風迴，浪打天門石壁開。","浙江八月何如此，濤似連山噴雪來。"],"title":"橫江詞六首 四","id":"f926bac2-1129-5e79-9fb6-7c84f8afbf0e","dynasty":"唐","type":"诗"},{"author":"李白","paragraphs":["橫江館前津吏迎，向余東指海雲生。","郎今欲渡緣何事，如此風波不可行。"],"title":"橫江詞六首 五","id":"5673726e-c85d-533b-887c-69c1aaad7973","dynasty":"唐","type":"诗"},{"author":"李白","paragraphs":["月暈天風霧不開，海鯨東蹙百川迴。","驚波一起三山動，公無渡河歸去來。"],"title":"橫江詞六首 六","id":"33dffc09-7aec-5df6-8b40-011ddc9197ba","dynasty":"唐","type":"诗"},{"author":"李白","paragraphs":["金陵夜寂涼風發，獨上高樓望吳越。","白雲暎水搖空城，白露垂珠滴秋月。","月下沈吟久不歸，古來相接眼中稀。","解道澄江淨如練，令人長憶謝玄暉。"],"title":"金陵城西樓月下吟","id":"8759753a-a46b-56bf-96d1-410e435ca01f","dynasty":"唐","type":"诗"},{"author":"李白","paragraphs":["攜妓東土山，悵然悲謝安。","我妓今朝如花月，他妓古墳荒草寒。","白雞夢後三百歲，洒酒澆君同所歡。","酣來自作青海舞，秋風吹落紫綺冠。","彼亦一時，此亦一時，浩浩洪流之詠何必奇。"],"title":"東山吟","id":"998aa694-5f5e-5fe8-9fc9-61a9e30f001a","dynasty":"唐","type":"诗"},{"author":"李白","paragraphs":["真僧法號號僧伽，有時與我論三車。","問言誦咒幾千徧，口道恆河沙復沙。","此僧本住南天竺，爲法頭陀來此國。","戒得長天秋月明，心如世上青蓮色。","意清淨，貌稜稜，亦不減，亦不增。","瓶裏千年鐵柱骨，手中萬歲胡孫藤。","嗟予落魄江淮久，罕遇真僧說空有。","一言散盡波羅夷，再禮渾除犯輕垢。"],"title":"僧伽歌","id":"f2d19c92-08e4-53a4-ad2e-d3ff96ad5958","dynasty":"唐","type":"诗"},{"author":"李白","paragraphs":["楚山秦山皆白雲，白雲處處長隨君。","長隨君，君入楚山裏，雲亦隨君渡湘水。","湘水上，女蘿衣，白雲堪臥君早歸。"],"tags":["写云","抒情","送别"],"title":"白雲歌送劉十六歸山","id":"7f9b7226-132d-53fd-9c10-a6e19a6bb144","dynasty":"唐","type":"诗"},{"author":"李白","paragraphs":["楚山秦山多白雲，白雲䖏䖏長隨君。","君今還入楚山裏，雲亦隨君渡湘水。","水上女蘿衣白雲，早卧早行君早起。"],"title":"白雲歌送友人","id":"f334c738-1442-522e-9628-862eb971371c","dynasty":"唐","type":"诗"},{"author":"李白","paragraphs":["石頭巉巖如虎踞，凌波欲過滄江去。","鍾山龍盤走勢來，秀色橫分歷陽樹。","四十餘帝三百秋，功名事跡隨東流。","白馬小兒誰家子，泰清之歲來關囚。","金陵昔時何壯哉，席卷英豪天下來。","冠蓋散爲烟霧盡，金輿玉座成寒灰。","扣劒悲吟空咄嗟，梁陳白骨亂如麻。","天子龍沈景陽井，誰歌玉樹後庭花。","此地傷心不能道，目下離離長春草。","送爾長江萬里心，他年來訪南山老。"],"tags":["长江","写物","抒情","怀古","送人","咏史"],"title":"金陵歌送別范宣","id":"fd652611-3d58-569f-88a7-37d36631a861","dynasty":"唐","type":"诗"},{"author":"李白","paragraphs":["笑矣乎，笑矣乎！君不見曲如鉤，古人知爾封公侯。","君不見直如弦，古人知爾死道邊。","張儀所以只掉三寸舌，蘇秦所以不墾二傾田。","笑矣乎，笑矣乎！君不見滄浪老人歌一曲，還道滄浪濯吾足。","平生不解謀此身，虛作離騷遣人讀。","笑矣乎，笑矣乎！趙有豫讓楚屈平，賣身買得千年名。","巢由洗耳有何益，夷齊餓死終無成。","君愛身後名，我愛眼前酒。","飲酒眼前樂，虛名何處有。","男兒窮通當有時，曲腰向君君不知。","猛虎不看几上肉，洪鑪不鑄囊中錐。","笑矣乎，笑矣乎！甯武子，朱買臣，扣角行歌背負薪。","今日逢君君不識，豈得不如佯狂人。"],"tags":["写人","借古讽今","写人诗"],"title":"笑歌行","id":"90ed9244-84d3-5b2e-9df5-25d1f43a6c9d","dynasty":"唐","type":"诗"},{"author":"李白","paragraphs":["悲來乎，悲來乎！主人有酒且莫斟，聽我一曲悲來吟。","悲來不吟還不笑，天下無人知我心。","君有數斗酒，我有三尺琴。","琴鳴酒樂兩相得，一杯不啻千鈞金。","悲來乎，悲來乎！天雖長，地雖久，金玉滿堂應不守。","富貴百年能幾何，死生一度人皆有。","孤猨坐啼墳上月，且須一盡杯中酒。","悲來乎，悲來乎！鳳皇不至河無圖，微子去之箕子奴。","漢帝不憶李將軍，楚王放却屈大夫。","悲來乎，悲來乎！秦家李斯早追悔，虛名撥向身之外。","范子何曾愛五湖，功成名遂身自退。","劒是一夫用，書能知姓名。","惠施不肯干萬乘，卜式未必窮一經。","還須黑頭取方伯，莫謾白首爲儒生。"],"tags":["抒情","孤独","理想","怀才不遇"],"title":"悲歌行","id":"743fa005-55e3-5668-babd-be6b288a2ff8","dynasty":"唐","type":"诗"},{"author":"李白","paragraphs":["秋浦長似秋，蕭條使人愁。","客愁不可度，行上東大樓。","正西望長安，下見江水流。","寄言向江水，汝意憶儂不。","遙傳一掬淚，爲我達揚州。"],"title":"秋浦歌十七首 一","id":"7e88b196-405b-50ec-9960-13a9868f6f1e","dynasty":"唐","type":"诗"},{"author":"李白","paragraphs":["秋浦猨夜愁，黃山堪白頭。","清溪非隴水，翻作斷腸流。","欲去不得去，薄遊成久遊。","何年是歸日，雨淚下孤舟。"],"tags":["黄山"],"title":"秋浦歌十七首 二","id":"87a22785-f4ef-514f-9263-0db6b694063d","dynasty":"唐","type":"诗"},{"author":"李白","paragraphs":["秋浦錦駝鳥，人間天上稀。","山雞羞淥水，不敢照毛衣。"],"title":"秋浦歌十七首 三","id":"2a7bdf70-8988-5927-b44f-49ebfb6c1d07","dynasty":"唐","type":"诗"},{"author":"李白","paragraphs":["兩鬢入秋浦，一朝颯已衰。","猨聲催白髮，長短盡成絲。"],"title":"秋浦歌十七首 四","id":"db602ad1-46b0-5da3-946c-253a0ec9a019","dynasty":"唐","type":"诗"},{"author":"李白","paragraphs":["秋浦多白猨，超騰若飛雪。","牽引條上兒，飲弄水中月。"],"title":"秋浦歌十七首 五","id":"b64dfd63-e458-5d4c-b556-afb6d83ee09e","dynasty":"唐","type":"诗"},{"author":"李白","paragraphs":["愁作秋浦客，強看秋浦花。","山川如剡縣，風日似長沙。"],"title":"秋浦歌十七首 六","id":"6db83103-818a-59fa-a2f2-b63116a6c635","dynasty":"唐","type":"诗"},{"author":"李白","paragraphs":["醉上山公馬，寒歌甯戚牛。","空吟白石爛，淚滿黑貂裘。"],"title":"秋浦歌十七首 七","id":"f4017484-9037-5029-96b7-f054b725c0d8","dynasty":"唐","type":"诗"},{"author":"李白","paragraphs":["秋浦千重嶺，水車嶺最奇。","天傾欲墮石，水拂寄生枝。"],"title":"秋浦歌十七首 八","id":"7361a999-7fc8-5ca2-ae0a-e4f29fe4765a","dynasty":"唐","type":"诗"},{"author":"李白","paragraphs":["江祖一片石，青天掃畫屏。","題詩留萬古，綠字錦苔生。"],"title":"秋浦歌十七首 九","id":"fef72b6b-5288-594a-875c-5ec8682241bb","dynasty":"唐","type":"诗"},{"author":"李白","paragraphs":["千千石楠樹，萬萬女貞林。","山山白鷺滿，澗澗白猨吟。","君莫向秋浦，猨聲碎客心。"],"title":"秋浦歌十七首 十","id":"7db8bf6b-933b-5364-9cf6-36620c73b1ce","dynasty":"唐","type":"诗"},{"author":"李白","paragraphs":["邏人（一作「叉」）橫鳥道，江祖出魚梁。","水急客舟（一作「行」）疾，山花拂面香。"],"title":"秋浦歌十七首 十一","id":"43e14bee-ff9c-50d7-9626-019c6d9ce682","dynasty":"唐","type":"诗"},{"author":"李白","paragraphs":["水如一匹練，此地即平天。","耐可乘明月，看花上酒船。"],"title":"秋浦歌十七首 十二","id":"98399dcb-ad80-58cb-beae-6439b642d3e5","dynasty":"唐","type":"诗"},{"author":"李白","paragraphs":["淥水淨素月，月明白鷺飛。","郎聽採菱女，一道夜歌歸。"],"title":"秋浦歌十七首 十三","id":"056e3af7-6097-58f8-8a9e-c740f5d6f503","dynasty":"唐","type":"诗"},{"author":"李白","paragraphs":["爐火照天地，紅星亂紫煙。","赧郎明月夜，歌曲動寒川。"],"title":"秋浦歌十七首 十四","id":"3f639df9-ebc6-5969-8f5f-3410fd7785a4","dynasty":"唐","type":"诗"},{"author":"李白","paragraphs":["白髮三千丈，緣愁似個長。","不知明鏡裡，何處得秋霜。"],"title":"秋浦歌十七首 十五","id":"6fe8b89d-0d37-57e1-88a9-28d2d258f6ed","dynasty":"唐","type":"诗"},{"author":"李白","paragraphs":["秋浦田舍翁，採魚水中宿。","妻子張白鷴，結罝暎深竹。"],"title":"秋浦歌十七首 十六","id":"0ef136b5-b488-54ba-8bcd-69d4c22de010","dynasty":"唐","type":"诗"},{"author":"李白","paragraphs":["桃波（一作「陂」）一步地，了了語聲聞。","闇與山僧別，低頭禮白雲。"],"title":"秋浦歌十七首 十七","id":"d780dc89-eba7-5eb9-a7ac-070ed7f3ac0f","dynasty":"唐","type":"诗"},{"author":"李白","paragraphs":["峨眉高出西極天，羅浮直與南溟連。","名公繹思揮彩筆，驅山走海置眼前。","滿堂空翠如可掃，赤城霞氣蒼梧烟。","洞庭瀟湘意渺綿，三江七澤情洄沿。","驚濤洶湧向何處，孤舟一去迷歸年。","征帆不動亦不旋，飄如隨風落天邊。","心搖目斷興難盡，幾時可到三山巔。","西峯崢嶸噴流泉，橫石蹙水波潺湲。","東厓合沓蔽輕霧，深林雜樹空芊綿。","此中冥昧失晝夜，隱几寂聽無鳴蟬。","長松之下列羽客，對坐不語南昌仙。","南昌仙人趙夫子，妙年歷落青雲士。","訟庭無事羅衆賓，杳然如在丹青裏。","五色粉圖安足珍，真仙可以全吾身。","若待功成拂衣去，武陵桃花笑殺人。"],"tags":["洞庭湖"],"title":"當塗趙炎少府粉圖山水歌","id":"561d5540-6d16-59f0-a945-9499ce79f8c3","dynasty":"唐","type":"诗"},{"author":"李白","paragraphs":["永王正月東出師，天子遙分龍虎旗。","樓船一舉風波靜，江漢翻爲雁鶩池。"],"title":"永王東巡歌十一首 一","id":"cad54610-0239-50b4-aa82-6e8c017e9bec","dynasty":"唐","type":"诗"},{"author":"李白","paragraphs":["三川北虜亂如麻，四海南奔似永嘉。","但用東山謝安石，爲君談笑靜胡沙。"],"title":"永王東巡歌十一首 二","id":"e95550ca-aba8-5441-ab34-edc84e4ee47c","dynasty":"唐","type":"诗"},{"author":"李白","paragraphs":["雷鼓嘈嘈喧武昌，雲旗獵獵過尋陽。","秋毫不犯三吳悅，春日遙看五色光。"],"title":"永王東巡歌十一首 三","id":"61a3132d-ca4c-5287-821f-abab91664e12","dynasty":"唐","type":"诗"},{"author":"李白","paragraphs":["龍蟠虎踞帝王州，帝子金陵訪古丘。","春風試暖昭陽殿，明月還過鳷鵲樓。"],"title":"永王東巡歌十一首 四","id":"40c8c238-f543-5a37-ad76-eac6fbd50b57","dynasty":"唐","type":"诗"},{"author":"李白","paragraphs":["二帝巡遊俱未迴，五陵松栢使人哀。","諸侯不救河南地，更喜賢王遠道來。"],"title":"永王東巡歌十一首 五","id":"b6aa8285-9580-5b1e-a92f-429bde1c1864","dynasty":"唐","type":"诗"},{"author":"李白","paragraphs":["丹陽北固是吳關，畫出樓臺雲水間。","千巖烽火連滄海，兩岸旌旗繞碧山。"],"title":"永王東巡歌十一首 六","id":"896dd487-db0f-5c04-a849-495bac24f535","dynasty":"唐","type":"诗"},{"author":"李白","paragraphs":["王出三山按五湖，樓船跨海次陪都。","戰艦森森羅虎士，征帆一一引龍駒。"],"title":"永王東巡歌十一首 七","id":"67854c8d-5eab-583f-b23a-58bab2182989","dynasty":"唐","type":"诗"},{"author":"李白","paragraphs":["長風挂席勢難迴，海動山傾古月摧。","君看帝子浮江日，何似龍驤出峽來。"],"title":"永王東巡歌十一首 八","id":"711f9f4c-a462-5819-9f65-ef0db506ab62","dynasty":"唐","type":"诗"},{"author":"李白","paragraphs":["祖龍浮海不成橋，漢武尋陽空射蛟。","我王樓艦輕秦漢，却似文皇欲渡遼。"],"title":"永王東巡歌十一首 九","id":"1f9fe4d4-2038-5e37-b600-596085a1a0fc","dynasty":"唐","type":"诗"},{"author":"李白","paragraphs":["帝寵賢王入楚關，掃清江漢始應還。","初從雲夢開朱邸，更取金陵作小山。"],"title":"永王東巡歌十一首 十","id":"2c5bcf7e-4c5c-5257-acc6-346ec69b4dab","dynasty":"唐","type":"诗"},{"author":"李白","paragraphs":["試借君王玉馬鞭，指揮戎虜坐瓊筵。","南風一掃胡塵靜，西入長安到日邊。"],"title":"永王東巡歌十一首 十一","id":"9b5f684e-7376-5f17-9ca0-1ff7c5d62179","dynasty":"唐","type":"诗"},{"author":"李白","paragraphs":["胡塵輕拂建章臺，聖主西巡蜀道來。","劒壁門高五千尺，石爲樓閣九天開。"],"title":"上皇西巡南京歌十首 一","id":"b10232ee-afba-5345-a8bd-d20440c5fbf3","dynasty":"唐","type":"诗"},{"author":"李白","paragraphs":["九天開出一成都，萬戶千門入畫圖。","草樹雲山如錦繡，秦川得及此間無。"],"title":"上皇西巡南京歌十首 二","id":"f8ed65be-8540-5047-bf97-8b21d576a715","dynasty":"唐","type":"诗"},{"author":"李白","paragraphs":["華陽春樹號新豐，行入新都若舊宮。","柳色未饒秦地綠，花光不滅上陽紅。"],"title":"上皇西巡南京歌十首 三","id":"b2941d7f-aca7-5fc1-ac90-a75a03747101","dynasty":"唐","type":"诗"},{"author":"李白","paragraphs":["誰道君王行路難，六龍西幸萬人歡。","地轉錦江成渭水，天迴玉壘作長安。"],"title":"上皇西巡南京歌十首 四","id":"92218e11-cd20-58c6-a49a-b7975f936b1c","dynasty":"唐","type":"诗"},{"author":"李白","paragraphs":["萬國同風共一時，錦江何謝曲江池。","石鏡更明天上月，後宮親得照蛾眉。"],"title":"上皇西巡南京歌十首 五","id":"60065ece-88e0-55e5-9581-e900409fc6ab","dynasty":"唐","type":"诗"},{"author":"李白","paragraphs":["濯錦清江萬里流，雲帆龍舸下揚州。","北地雖誇上林苑，南京還有散花樓。"],"title":"上皇西巡南京歌十首 六","id":"56c7ee01-3cfc-5205-98fe-a5dcfddc8f65","dynasty":"唐","type":"诗"},{"author":"李白","paragraphs":["錦水東流繞錦城，星橋北挂象天星。","四海此中朝聖主，峨眉山下列仙庭。"],"title":"上皇西巡南京歌十首 七","id":"dd3383ae-43c3-525e-a30b-2a29b2fee28f","dynasty":"唐","type":"诗"},{"author":"李白","paragraphs":["秦開蜀道置金牛，漢水元通星漢流。","天子一行遺聖跡，錦城長作帝王州。"],"title":"上皇西巡南京歌十首 八","id":"629abaa5-30c1-538b-9fb4-d877a7f0e219","dynasty":"唐","type":"诗"},{"author":"李白","paragraphs":["水綠天青不起塵，風光和暖勝三秦。","萬國烟花隨玉輦，西來添作錦江春。"],"title":"上皇西巡南京歌十首 九","id":"d4232e9c-6913-5b12-bea4-2fa3a32be62a","dynasty":"唐","type":"诗"},{"author":"李白","paragraphs":["劒閣重關蜀北門，上皇歸馬若雲屯。","少帝長安開紫極，雙懸日月照乾坤。"],"title":"上皇西巡南京歌十首 十","id":"f45d543f-82dc-576e-9cbb-48aed3ec5617","dynasty":"唐","type":"诗"},{"author":"李白","paragraphs":["峨眉山月半輪秋，影入平羌江水流。","夜發清溪向三峽，思君不見下渝州。"],"tags":["写景","秋天","游历","初中古诗","山","带有地名","七年级下册(课外)","地名"],"title":"峨眉山月歌","id":"2e44b2dd-0c3d-50e5-aba5-72e96d4d9b4a","dynasty":"唐","type":"诗"},{"author":"李白","paragraphs":["我在巴東三峽時，西看明月憶峨眉。","月出峨眉照滄海，與人萬里長相隨。","黃鶴樓前月華白，此中忽見峨眉客。","峨眉山月還送君，風吹西到長安陌。","長安大道橫九天，峨眉山月照秦川。","黃金獅子乘高座，白玉麈尾談重玄。","我似浮雲殢吳越，君逢聖主遊丹闕。","一振高名滿帝都，歸時還弄峨眉月。"],"tags":["黄鹤楼","月亮","思乡"],"title":"峨眉山月歌送蜀僧晏入中京","id":"badfbbc9-dc86-5f38-94a0-42656c4d3a85","dynasty":"唐","type":"诗"},{"author":"李白","paragraphs":["二龍爭戰決雌雄，赤壁樓船掃地空。","烈火張天照雲海，周瑜於此破曹公。","君去滄江望澄碧，鯨鯢唐突留餘跡。","一一書來報故人，我欲因之壯心魄。"],"tags":["送别","地名","带有地名","咏史怀古"],"title":"赤壁歌送別","id":"a738e63b-aa72-5584-b594-e384eda6b675","dynasty":"唐","type":"诗"},{"author":"李白","paragraphs":["憶昔嬌小姿，春心亦自持。","爲言嫁夫壻，得免長相思。","誰知嫁商賈，令人却愁苦。","自從爲夫妻，何曾在鄉土。","去年下揚州，相送黃鶴樓。","眼看帆去遠，心逐江水流。","只言期一載，誰謂歷三秋。","使妾腸欲斷，恨君情悠悠。","東家西舍同時發，北去南來不逾月。","未知行李遊何方，作箇音書能斷絕。","適來往南浦，欲問西江船。","正見當壚女，紅粧二八年。","一種爲人妻，獨自多悲悽。","對鏡便垂淚，逢人只欲啼。","不如輕薄兒，旦暮長相隨。","悔作商人婦，青春長別離。","如今正好同懽樂，君去容華誰得知。"],"tags":["黄鹤楼"],"title":"江夏行","id":"9789bb67-51fd-5aaa-9020-e28633bc2f64","dynasty":"唐","type":"诗"},{"author":"李白","paragraphs":["一鶴東飛過滄海，放心散漫知何在。","仙人浩歌望我來，應攀玉樹長相待。","堯舜之事不足驚，自餘囂囂直可輕。","巨鼇莫戴三山去，我欲蓬萊頂上行。"],"title":"懷仙歌","id":"86c560fc-a9ef-59f8-9777-53325ecba202","dynasty":"唐","type":"诗"},{"author":"李白","paragraphs":["玉真之仙人，時往太華峰。","清晨鳴天鼓，飆歘騰雙龍。","弄電不輟手，行雲本無蹤。","幾時入少室，王母應相逢。"],"tags":["写人","赞美","写人诗"],"title":"玉真仙人詞","id":"e010e04c-3ec8-531f-966a-db67768f9834","dynasty":"唐","type":"诗"},{"author":"李白","paragraphs":["清溪清我心，水色異諸水。","借問新安江，見底何如此。","人行明鏡中，鳥度屏風裏。","向晚猩猩啼，空悲遠遊子。"],"tags":["描写水","落寞","写水"],"title":"清溪行","id":"737e836e-7de8-50e7-813a-1f838d3d9468","dynasty":"唐","type":"诗"},{"author":"李白","paragraphs":["我吟謝朓詩上語，朔風颯颯吹飛雨。","謝朓已沒青山空，後來繼之有殷公。","粉圖珍裘五雲色，曄如晴天散彩虹。","文章彪炳光陸離，應是素娥玉女之所爲。","輕如松花落金粉，濃似苔錦含碧滋。","遠山積翠橫海島，殘霞飛丹暎江草。","凝毫採掇花露容，幾年功成奪天造。","故人贈我我不違，著令山水含清暉。","頓驚謝康樂，詩興生我衣。","襟前林壑斂暝色，袖上雲霞收夕霏。","羣仙長歎驚此物，千厓萬嶺相縈鬱。","身騎白鹿行飄颻，手翳紫芝笑披拂。","相如不足跨鷫鸘，王恭鶴氅安可方。","瑤臺雪花數千點，片片吹落春風香。","爲君持此凌蒼蒼，上朝三十六玉皇。","下窺夫子不可及，矯首相思空斷腸。"],"title":"詶殷明佐見贈五雲裘歌","id":"e70577f8-b3bc-539c-98d0-1a645a2bb7d4","dynasty":"唐","type":"诗"},{"author":"李白","paragraphs":["大鵬飛兮振八裔，中天摧兮力不濟。","餘風激兮萬世，遊扶桑兮挂石袂。","後人得之傳此，仲尼亡兮誰爲出涕。"],"title":"臨路歌","id":"0a2f89e4-dea1-509e-be46-bec2c68df07c","dynasty":"唐","type":"诗"},{"author":"李白","paragraphs":["君爲女蘿草，妾作兔絲花。","輕條不自引，爲逐春風斜。","百丈託遠松，纏綿成一家。","誰言會面易，各在青山厓。","女蘿發馨香，兔絲斷人腸。","枝枝相糾結，葉葉競飄揚。","生子不知根，因誰共芬芳。","中巢雙翡翠，上宿紫鴛鴦。","若識二草心，海潮亦可量。"],"tags":["妇女","闺怨"],"title":"古意","id":"32986a1d-f95b-5081-b9b6-0868d5f793e8","dynasty":"唐","type":"诗"},{"author":"李白","paragraphs":["苦竹嶺頭秋月輝，苦竹南枝鷓鴣飛。","嫁得燕山胡雁壻，欲銜我向雁門歸。","山雞翟雉來相勸，南禽多被北禽欺。","紫塞嚴霜如劒戟，蒼梧欲巢難背違。","我今誓死不能去，哀鳴驚呌淚沾衣。"],"tags":["抒情","历史","伤怀"],"title":"山鷓鴣詞","id":"05dc45eb-811a-5d3b-ae43-53164f97dd16","dynasty":"唐","type":"诗"},{"author":"李白","paragraphs":["太古歷陽郡，化爲洪川在。","江山猶鬱盤，龍虎祕光彩。","蓄洩數千載，風雲何霮䨴。","特生勤將軍，神力百夫倍。"],"title":"歷陽壯士勤將軍名思齊歌","id":"e9f5850b-9830-552e-8658-11cd60c73386","dynasty":"唐","type":"诗"},{"author":"李白","paragraphs":["少年上人號懷素，草書天下稱獨步。","墨池飛出北溟魚，筆鋒殺盡中山兔。","八月九月天氣涼，酒徒詞客滿高堂。","牋麻素絹排數廂，宣州石硯墨色光。","吾師醉後倚繩牀，須臾掃盡數千張。","飄風驟雨驚颯颯，落花飛雪何茫茫。","起來向壁不停手，一行數字大如斗。","怳怳如聞神鬼驚，時時只見龍蛇走。","左盤右蹙如驚電，狀同楚漢相攻戰。","湖南七郡凡幾家，家家屏障書題徧。","王逸少，張伯英，古來幾許浪得名。","張顛老死不足數，我師此義不師古。","古來萬事貴天生，何必要公孫大娘渾脫舞。"],"title":"草書歌行","id":"6b79faf8-6d1b-595d-a0cd-36f5c8d79526","dynasty":"唐","type":"诗"},{"author":"李白","paragraphs":["君誇通塘好，通塘勝耶溪。","通塘在何處，遠在尋陽西。","青蘿嫋嫋挂烟樹，白鷴處處聚沙堤。","石門中斷平湖出，百丈金潭照雲日。","何處滄浪垂釣翁，鼓櫂漁歌趣非一。","相逢不相識，出沒繞通塘。","浦邊清水明素足，別有浣沙吳女郎。","行盡綠潭潭轉幽，疑是武陵春碧流。","秦人雞犬桃花裏，將比通塘渠見羞。","通塘不忍別，十去九遲回。","偶逢佳境心已醉，忽有一鳥從天來。","月出青山送行子，四邊苦竹秋聲起。","長吟白雪望星河，雙垂兩足揚素波。","梁鴻德耀會稽日，寧知此中樂事多。"],"tags":["写物","抒情","写景","赞美"],"title":"和盧侍御通塘曲","id":"70590b6b-74ea-5d59-bf42-7e0b1232591f","dynasty":"唐","type":"诗"},{"author":"李白","paragraphs":["吾愛孟夫子，風流天下聞。","紅顏棄軒冕，白首臥松雲。","醉月頻中聖，迷花不事君。","高山安可仰，徒此揖清芬。"],"tags":["唐诗三百首","赠别","五言律诗","敬爱"],"title":"贈孟浩然","id":"ec083307-c4eb-578c-8640-99503ad4b0b7","dynasty":"唐","type":"诗"},{"author":"李白","paragraphs":["結髮未識事，所交盡豪雄。","却秦不受賞，擊晉寧爲功。","小節豈足言，退耕舂陵東。","歸來無產業，生事如轉蓬。","一朝烏裘敝，百鎰黃金空。","彈劒徒激昂，出門悲路窮。","吾兄青雲士，然諾聞諸公。","所以陳片言，片言貴情通。","棣華儻不接，甘與秋草同。"],"tags":["友情"],"title":"贈從兄襄陽少府皓","id":"f86eb243-c093-5ec2-8e28-0a68a25f322f","dynasty":"唐","type":"诗"},{"author":"李白","paragraphs":["朔雪落吳天，從風渡溟渤。","海樹成陽春，江沙浩明月。","興從剡溪起，思繞梁園發。","寄君郢中歌，曲罷心斷絕。"],"tags":["思念","友人"],"title":"淮海對雪贈傅靄","id":"388b3e0c-47f6-5502-b9b6-aa156968351e","dynasty":"唐","type":"诗"},{"author":"李白","paragraphs":["白田見楚老，歌詠徐安宜。","製錦不擇地，操刀良在茲。","清風動百里，惠化聞京師。","浮人若雲歸，耕種滿郊岐。","川光淨麥隴，日色明桑枝。","訟息但長嘯，賓來或解頤。","青橙拂戶牖，白水流園池。","遊子滯安邑，懷恩未忍辭。","翳君樹桃李，歲晚託深期。"],"title":"贈徐安宜","id":"30a9eaee-f676-52fb-a26e-2ad6b191097d","dynasty":"唐","type":"诗"},{"author":"李白","paragraphs":["海鳥知天風，竄身魯門東。","臨觴不能飲，矯翼思凌空。","鐘鼓不爲樂，烟霜誰與同。","歸飛未忍去，流淚謝鴛鴻。"],"title":"贈任城盧主簿","id":"93b9ea42-28f5-5fa1-8837-eb2340788253","dynasty":"唐","type":"诗"},{"author":"李白","paragraphs":["遠海動風色，吹愁落天涯。","南星變大火，熱氣餘丹霞。","光景不可迴，六龍轉天車。","荆人泣美玉，魯叟悲匏瓜。","功業若夢裏，撫琴發長嗟。","裴生信英邁，屈起多才華。","歷抵海岱豪，結交魯朱家。","復攜兩少女，豔色驚荷葩。","雙歌入青雲，但惜白日斜。","窮溟出寶貝，大澤饒龍蛇。","明主儻見收，烟霞路非賒。","時命若不會，歸應鍊丹砂。"],"title":"早秋贈裴十七仲堪","id":"0bd425b4-674d-53a3-9e88-8d50a24e543d","dynasty":"唐","type":"诗"},{"author":"李白","paragraphs":["君子枉清盼，不知東走迷。","離家來幾月，絡緯鳴中閨。","桃李君不言，攀花願成蹊。","那能吐芳信，惠好相招攜。","我有結綠珍，久藏濁水泥。","時人棄此物，乃與燕珉齊。","摭拭欲贈之，申眉路無梯。","遼東慙白豕，楚客羞山雞。","徒有獻芹心，終流泣玉啼。","祗應自索漠，留舌示山妻。"],"title":"贈范金卿二首 一","id":"9fa6491f-3d3d-51d4-8925-00a694f9cdaa","dynasty":"唐","type":"诗"},{"author":"李白","paragraphs":["范宰不買名，弦歌對前楹。","爲邦默自化，日覺冰壺清。","百里雞犬靜，千廬機杼鳴。","浮人少蕩析，愛客多逢迎。","遊子覩嘉政，因之聽頌聲。"],"title":"贈范金卿二首 二","id":"873fc79e-b25e-5ca7-b5da-6cd05b266b6f","dynasty":"唐","type":"诗"},{"author":"李白","paragraphs":["皎皎鸞鳳姿，飄飄神仙氣。","梅生亦何事，來作南昌尉。","清風佐鳴琴，寂寞道爲貴。","一見過所聞，操持難與羣。","毫揮魯邑訟，目送瀛洲雲。","我隱屠釣下，爾當玉石分。","無由接高論，空此仰清芬。"],"title":"贈瑕丘王少府","id":"6750fb37-ed42-57c6-ab0d-231a3e74e824","dynasty":"唐","type":"诗"},{"author":"李白","paragraphs":["去年別我向何處，有人傳道遊江東。","謂言挂席度滄海，却來應是無長風。"],"title":"東魯見狄博通","id":"bf2b824b-103e-5af8-bc6e-901f048ce708","dynasty":"唐","type":"诗"},{"author":"李白","paragraphs":["潮水還歸海，流人却到吳。","相逢問愁苦，淚盡日南珠。"],"title":"見京兆韋參軍量移東陽二首 一","id":"14734460-5fbe-5a3c-b382-9dd237661e1f","dynasty":"唐","type":"诗"},{"author":"李白","paragraphs":["聞說金華渡，東連五百灘。","全勝若耶好，莫道此行難。","猨嘯千谿合，松風五月寒。","他年一攜手，搖艇入新安。"],"title":"見京兆韋參軍量移東陽二首 二","id":"77042beb-83b7-5ef5-91c2-06add9b5c2f4","dynasty":"唐","type":"诗"},{"author":"李白","paragraphs":["周子橫山隱，開門臨城隅。","連峯入戶牖，勝概凌方壺。","時作白紵詞，放歌丹陽湖。","水色傲溟渤，川光秀菰蒲。","當其得意時，心與天壤俱。","閑雲隨舒卷，安識身有無。","抱石耻獻玉，沈泉笑探珠。","羽化如可作，相攜上清都。"],"tags":["抒情","赠别","借景抒情","赞美","友人"],"title":"贈丹陽橫山周處士惟長","id":"8d05953c-0281-5f93-a5c0-1f43f0309647","dynasty":"唐","type":"诗"},{"author":"李白","paragraphs":["秋坐金張館，繁陰晝不開。","空烟迷雨色，蕭颯望中來。","翳翳昏墊苦，沈沈憂恨催。","清秋何以慰，白酒盈吾杯。","吟詠思管樂，此人已成灰。","獨酌聊自勉，誰貴經綸才。","彈劒謝公子，無魚良可哀。"],"title":"玉真公主別館苦雨贈衛尉張卿二首 一","id":"4e49e774-2212-5eb6-be91-f8d07b4dbd19","dynasty":"唐","type":"诗"},{"author":"李白","paragraphs":["苦雨思白日，浮雲何由卷。","稷卨和天人，陰陽乃驕蹇。","秋霖劇倒井，昏霧橫絕巘。","欲往咫尺塗，遂成山川限。","潨潨奔溜聞，浩浩驚波轉。","泥沙塞中途，牛馬不可辨。","飢從漂母食，閑綴羽陵簡。","園家逢秋蔬，藜藿不滿眼。","蟏蛸結思幽，蟋蟀傷褊淺。","廚竈無青煙，刀机生綠蘚。","投筯解鷫鸘，換酒醉北堂。","丹徒布衣者，慷慨未可量。","何時黃金盤，一斛薦檳榔。","功成拂衣去，搖曳滄洲傍。"],"tags":["写雨","抒情","赠别","秋天","雨"],"title":"玉真公主別館苦雨贈衛尉張卿二首 二","id":"89d1232c-f6ce-5fe2-bd0b-3564be7c4b93","dynasty":"唐","type":"诗"},{"author":"李白","paragraphs":["谷口鄭子真，躬耕在巖石。","高名動京師，天下皆籍籍。","斯人竟不起，雲臥從所適。","苟無濟代心，獨善亦何益。","惟君家世者，偃息逢休明。","談天信浩蕩，說劒紛縱橫。","謝公不徒然，起來爲蒼生。","祕書何寂寂，無乃羈豪英。","且復歸碧山，安能戀金闕。","舊宅樵漁地，蓬蒿已應沒。","却顧女几峯，胡顏見雲月。"],"tags":["励志"],"title":"贈韋祕書子春二首 一","id":"cb2a6598-63a6-5c1b-8ff2-66f0aa59f9e3","dynasty":"唐","type":"诗"},{"author":"李白","paragraphs":["徒爲風塵苦，一官已白鬚。","氣同萬里合，訪我來瓊都。","披雲覩青天，捫蝨話良圖。","留侯將綺里，出處未云殊。","終與安社稷，功成去五湖。"],"title":"贈韋祕書子春二首 二","id":"32f5dc84-2834-50f4-9322-2c9088eab84a","dynasty":"唐","type":"诗"},{"author":"李白","paragraphs":["太華生長松，亭亭凌霜雪。","天與百尺高，豈爲微飆折。","桃李賣陽豔，路人行且迷。","春光掃地盡，碧葉成黃泥。","願君學長松，慎勿作桃李。","受屈不改心，然後知君子。"],"title":"贈韋侍御黃裳二首 一","id":"8e0b40db-ada7-5898-91e3-8791d093359d","dynasty":"唐","type":"诗"},{"author":"李白","paragraphs":["見君乘驄馬，知上太山道。","此地果摧輪，全身以爲寶。","我如豐年玉，棄置秋田草。","但勖冰壺心，無爲嘆衰老。"],"title":"贈韋侍御黃裳二首 二","id":"5728b41a-44a5-5757-88a0-cbcc805e53ee","dynasty":"唐","type":"诗"},{"author":"李白","paragraphs":["我有吳越曲，無人知此音。","姑蘇成蔓草，麋鹿空悲吟。","未誇觀濤作，空鬱釣鼇心。","舉手謝東海，虛行歸故林。"],"tags":["离别","抒怀","壮志未酬"],"title":"贈薛校書","id":"90eff839-e4f8-571e-a820-396f2eca9e85","dynasty":"唐","type":"诗"},{"author":"李白","paragraphs":["有時忽惆悵，匡坐至夜分。","平明空嘯咤，思欲解世紛。","心隨長風去，吹散萬里雲。","羞作濟南生，九十誦古文。","不然拂劒起，沙漠收奇勳。","老死阡陌間，何因揚清芬。","夫子今管樂，英才冠三軍。","終與同出處，豈將沮溺羣。"],"tags":["抒情","理想"],"title":"贈何七判官昌浩","id":"3eae9570-49be-5876-b324-fe8c64549b78","dynasty":"唐","type":"诗"},{"author":"李白","paragraphs":["漢道昔云季，羣雄方戰爭。","霸圖各未立，割據資豪英。","赤伏起頹運，臥龍得孔明。","當其南陽時，隴畝躬自耕。","魚水三顧合，風雲四海生。","武侯立岷蜀，壯志吞咸京。","何人先見許，但有崔州平。","余亦草間人，頗懷拯物情。","晚途值子玉，華髮同衰榮。","託意在經濟，結交爲弟兄。","毋令管與鮑，千載獨知名。"],"title":"讀諸葛武侯傳書懷贈長安崔少府叔封昆季","id":"bfadb7b2-2943-5092-9df2-75fdbd5f1cb4","dynasty":"唐","type":"诗"},{"author":"李白","paragraphs":["將軍少年出武威，入掌銀臺護紫微。","平明拂劒朝天去，薄暮垂鞭醉酒歸。","愛子臨風吹玉笛，美人向月舞羅衣。","疇昔雄豪如夢裏，相逢且欲醉春暉。"],"tags":["抒情","将军","写人","怀才不遇"],"title":"贈郭將軍","id":"4d4d16ef-c600-52e9-8748-5b7173561784","dynasty":"唐","type":"诗"},{"author":"李白","paragraphs":["少年落魄楚漢間，風塵蕭瑟多苦顏。","自言管葛竟誰許，長吁莫錯還閉關。","一朝君王垂拂拭，剖心輸丹雪胸臆。","忽蒙白日回景光，直上青雲生羽翼。","幸陪鸞輦出鴻都，身騎飛龍天馬駒。","王公大人借顏色，金璋紫綬來相趨。","當時結交何紛紛，片言道合惟有君。","待吾盡節報明主，然後相攜臥白雲。"],"title":"駕去溫泉後贈楊山人","id":"1082fb9a-1f35-5c01-9c98-05d823203df6","dynasty":"唐","type":"诗"},{"author":"李白","paragraphs":["漢帝長楊苑，誇胡羽獵歸。","子雲叨侍從，獻賦有光輝。","激賞搖天筆，承恩賜御衣。","逢君奏明主，他日共飜飛。"],"title":"溫泉侍從歸逢故人","id":"caf4200d-2fde-5cd1-a4b7-71c18e5aa2f0","dynasty":"唐","type":"诗"},{"author":"李白","paragraphs":["朝見裴叔則，朗如行玉山。","黃河落天走東海，萬里寫入胸懷間。","身騎白黿不敢度，金高南山買君顧。","裴回六合無相知，飄若浮雲且西去。"],"tags":["黄河"],"title":"贈裴十四","id":"5afd754d-ab81-5a47-b593-af0f9bff8f02","dynasty":"唐","type":"诗"},{"author":"李白","paragraphs":["黃河二尺鯉，本在孟津居。","點額不成龍，歸來伴凡魚。","故人東海客，一見借吹噓。","風濤儻相見，更欲凌崑墟。"],"tags":["黄河"],"title":"贈崔侍郎","id":"9cd79e5f-2ed5-5565-b1f9-227039535666","dynasty":"唐","type":"诗"},{"author":"李白","paragraphs":["天爲國家孕英才，森森矛戟擁靈臺。","浩蕩深謀噴江海，縱橫逸氣走風雷。","丈夫立身有如此，一呼三軍皆披靡。","衛青謾作大將軍，白起真成一豎子。"],"title":"述德兼陳情上哥舒大夫","id":"ace476ba-39e6-5eae-8e60-9cc9ec619268","dynasty":"唐","type":"诗"},{"author":"李白","paragraphs":["嗟予沈迷，猖獗已久。","五十知非，古人嘗有。","立言補過，庶存不朽。","包荒匿瑕，蓄此頑醜。","月出致譏，貽愧皓首。","感悟遂晚，事往日遷。","白璧何辜，青蠅屢前。","羣輕折軸，下沈黃泉。","衆毛飛骨，上凌青天。","萋斐暗成，貝錦粲然。","泥沙聚埃，珠玉不鮮。","洪燄爍山，發自纖煙。","蒼波蕩日，起于微涓。","交亂四國，播于八埏。","拾塵掇蜂，疑聖猜賢。","哀哉悲夫！誰察予之貞堅。","彼婦人之猖狂，不如鵲之彊彊。","彼婦人之淫昏，不如鶉之奔奔。","坦蕩君子，無悅簧言。","擢髮續罪，罪乃孔多。","傾海流惡，惡無以過。","人生實難，逢此織羅。","積毀銷金，沈憂作歌。","天未喪文，其如余何。","妲己滅紂，褒女惑周。","天維蕩覆，職此之由。","漢祖呂氏，食其在傍。","秦皇太后，毐亦淫荒。","螮蝀作昏，遂掩太陽。","萬乘尚爾，匹夫何傷。","辭殫意窮，心切理直。","如或妄談，昊天是殛。","子野善聽，離婁至明。","神靡遁響，鬼無逃形。","不我遐棄，庶昭忠誠。"],"title":"雪讒詩贈友人","id":"f196e4ac-f4e3-5412-854a-d70be0a6930e","dynasty":"唐","type":"诗"},{"author":"李白","paragraphs":["白鶴飛天書，南荆訪高士。","五雲在峴山，果得參寥子。","骯髒辭故園，昂藏入君門。","天子分玉帛，百官接話言。","毫墨時灑落，探玄有奇作。","著論窮天人，千春祕麟閣。","長揖不受官，拂衣歸林巒。","余亦去金馬，藤蘿同所歡。","相思在何處，桂樹青雲端。"],"tags":["写人","写人诗"],"title":"贈參寥子","id":"3b027ae3-f3e0-504c-9543-6163d4d294e4","dynasty":"唐","type":"诗"},{"author":"李白","paragraphs":["朝飲蒼梧泉，夕棲碧海煙。","寧知鸞鳳意，遠託椅桐前。","慕藺豈曩古，攀嵇是當年。","愧非黃石老，安識子房賢。","功業嗟落日，容華棄徂川。","一語已道意，三山期著鞭。","蹉跎人間世，寥落壺中天。","獨見遊物祖，探元窮化先。","何當共攜手，相與排冥筌。"],"title":"贈饒陽張司戶燧","id":"3ed2be52-dc46-501b-b078-caccee7a8721","dynasty":"唐","type":"诗"},{"author":"李白","paragraphs":["我李百萬葉，柯條布中州。","天開青雲器，日爲蒼生憂。","小邑且割雞，大刀佇烹牛。","雷聲動四境，惠與清漳流。","弦歌詠唐堯，脫落隱簪組。","心和得天真，風俗猶太古。","牛羊散阡陌，夜寢不扃戶。","問此何以然，賢人宰吾土。","舉邑樹桃李，垂陰亦流芬。","河堤繞綠水，桑柘連青雲。","趙女不冶容，提籠晝成羣。","繰絲鳴機杼，百里聲相聞。","訟息鳥下堦，高臥披道帙。","蒲鞭挂簷枝，示耻無撲抶。","琴清月當戶，人寂風入室。","長嘯無一言，陶然上皇逸。","白玉壺冰水，壺中見底清。","清光洞毫髮，皎潔照羣情。","趙北美佳政，燕南播高名。","過客覽行謠，因之誦德聲。"],"tags":["写景","写人","赠诗","赞美","写人诗"],"title":"贈清漳明府姪聿","id":"dc4ecdfb-0397-59df-9c54-3b47e0b13bc1","dynasty":"唐","type":"诗"},{"author":"李白","paragraphs":["陶令去彭澤，茫然太古心。","大音自成曲，但奏無弦琴。","釣水路非遠，連鼇意何深。","終期龍伯國，與爾相招尋。"],"title":"贈臨洺縣令皓弟","id":"28cbfa1b-726e-5560-9b81-1a092fe9c324","dynasty":"唐","type":"诗"},{"author":"李白","paragraphs":["河東郭有道，於世若浮雲。","盛德無我位，清光獨暎君。","耻將雞並食，長與鳳爲羣。","一擊九千仞，相期凌紫氛。"],"title":"贈郭季鷹","id":"47a7b958-34c8-5557-8d22-854996675b34","dynasty":"唐","type":"诗"},{"author":"李白","paragraphs":["一身竟無託，遠與孤蓬征。","千里失所依，復將落葉幷。","中途偶良朋，問我將何行。","欲獻濟時策，此心誰見明。","君王制六合，海塞無交兵。","壯士伏草間，沈憂亂縱橫。","飄飄不得意，昨發南都城。","紫燕櫪下嘶，青萍匣中鳴。","投軀寄天下，長嘯尋豪英。","耻學瑯琊人，龍蟠事躬耕。","富貴吾自取，建功及春榮。","我願執爾手，爾方達我情。","相知同一己，豈惟弟與兄。","抱子弄白雲，琴歌發清聲。","臨別意難盡，各希存令名。"],"title":"鄴中贈王大","id":"3f2d0cd4-d323-5833-adaf-78501c5cd449","dynasty":"唐","type":"诗"},{"author":"李白","paragraphs":["淮水不絕濤瀾高，盛德未泯生英髦。","知君先負廟堂器，今日還須贈寶刀。"],"title":"贈華州王司士","id":"83352b3d-7a04-5a5b-b1cd-56076913db74","dynasty":"唐","type":"诗"},{"author":"李白","paragraphs":["明主訪賢逸，雲泉今已空。","二盧竟不起，萬乘高其風。","河上喜相得，壺中趣每同。","滄州即此地，觀化遊無窮。","水落海上清，鼇背覩方蓬。","與君弄倒景，攜手凌星虹。"],"title":"贈盧徵君昆弟","id":"50340969-7309-58ff-ac70-164d8d35e512","dynasty":"唐","type":"诗"},{"author":"李白","paragraphs":["韓信在淮陰，少年相欺凌。","屈體若無骨，壯心有所憑。","一遭龍顏君，嘯咤從此興。","千金答漂母，萬古共嗟稱。","而我竟何爲，寒苦坐相仍。","長風入短袂，兩手如懷冰。","故友不相恤，新交寧見矜。","摧殘檻中虎，羈紲韝上鷹。","何時騰風雲，搏擊申所能。"],"tags":["抒情","言志","怀才不遇","咏史"],"title":"贈新平少年","id":"d9649821-32f2-56d2-834b-e7b2976fed0c","dynasty":"唐","type":"诗"},{"author":"李白","paragraphs":["長劒一杯酒，男兒方寸心。","洛陽因劇孟，託宿話胸襟。","但仰山嶽秀，不知江海深。","長安復攜手，再顧重千金。","君乃輶軒佐，予叨翰墨林。","高風摧秀木，虛彈落驚禽。","不取回舟興，而來命駕尋。","扶搖應借力，桃李願成陰。","笑吐張儀舌，愁爲莊舃吟。","誰憐明月夜，腸斷聽秋砧。"],"title":"贈崔侍郎","id":"ca031842-2368-5c82-b22e-de2ae7b02cf6","dynasty":"唐","type":"诗"},{"author":"李白","paragraphs":["都尉朝天躍馬歸，香風吹人花亂飛。","銀鞍紫鞚照雲日，左顧右盼生光輝。","是時僕在金門裏，待詔公車謁天子。","長揖蒙垂國士恩，壯心剖出酬知己。","一別蹉跎朝市間，青雲之交不可攀。","儻其公子重回顧，何必侯嬴長抱關。"],"title":"走筆贈獨孤駙馬","id":"0778ba41-7bd2-5724-bb44-8023b445f052","dynasty":"唐","type":"诗"},{"author":"李白","paragraphs":["二室凌青天，三花含紫煙。","中有蓬海客，宛疑麻姑仙。","道在喧莫染，跡高想已綿。","時餐金鵝蘂，屢讀青苔篇。","八極恣遊憩，九垓長周旋。","下瓢酌潁水，舞鶴來伊川。","還歸空山上，獨拂秋霞眠。","蘿月挂朝鏡，松風鳴夜弦。","潛光隱嵩嶽，鍊魄棲雲幄。","霓裳何飄颻，鳳吹轉緜邈。","願同西王母，下顧東方朔。","紫書儻可傳，銘骨誓相學。"],"title":"贈嵩山焦鍊師","id":"52420f27-97af-5092-ad72-16439bc5abcb","dynasty":"唐","type":"诗"},{"author":"李白","paragraphs":["陶令辭彭澤，梁鴻入會稽。","我尋高士傳，君與古人齊。","雲臥留丹壑，天書降紫泥。","不知楊伯起，早晚向關西。"],"title":"口號贈徵君鴻","id":"b86f3132-9d88-50d5-bf92-9df584072cbc","dynasty":"唐","type":"诗"},{"author":"李白","paragraphs":["大鵬一日同風起，摶搖直上九萬里。","假令風歇時下來，猶能簸却滄溟水。","世人見我恆殊調，聞余大言皆冷笑。","宣父猶能畏後生，丈夫未可輕年少。"],"title":"上李邕","id":"ebd52e93-4a85-5a7b-a511-aab79466e1b9","dynasty":"唐","type":"诗"},{"author":"李白","paragraphs":["列子居鄭圃，不將衆庶分。","革侯遁南浦，常恐楚人聞。","抱甕灌秋蔬，心閑遊天雲。","每將瓜田叟，耕種漢水濆。","時登張公洲，入獸不亂羣。","井無桔槔事，門絕刺繡文。","長揖二千石，遠辭百里君。","斯爲真隱者，吾黨慕清芬。"],"tags":["赞颂","写人","写人诗"],"title":"贈張公洲革處士","id":"a48f18d5-4726-516c-9a39-c1204e84671e","dynasty":"唐","type":"诗"},{"author":"李白","paragraphs":["木落識歲秋，瓶冰知天寒。","桂枝日已綠，拂雪凌雲端。","弱齡接光景，矯翼攀鴻鸞。","投分三十載，榮枯同所歡。","長吁望青雲，鑷白坐相看。","秋顏入曉鏡，壯髮凋危冠。","窮與鮑生賈，饑從漂母餐。","時來極天人，道在豈吟嘆。","樂毅方適趙，蘇秦初說韓。","卷舒固在我，何事空摧殘。"],"title":"秋日鍊藥院鑷白髮贈元六兄林宗","id":"3a3bb9bb-5c40-5d3b-977e-bf4116833378","dynasty":"唐","type":"诗"},{"author":"李白","paragraphs":["嘗高謝太傅，攜妓東山門。","楚舞醉碧雲，吳歌斷清猨。","蹔因蒼生起，談笑安黎元。","余亦愛此人，丹霄冀飛飜。","遭逢聖明主，敢進興亡言。","白璧竟何辜，青蠅遂成冤。","一朝去京國，十載客梁園。","猛犬吠九關，殺人憤精魂。","皇穹雪冤枉，白日開氛昏。","泰階得夔龍，桃李滿中原。","倒海索明月，凌山採芳蓀。","媿無橫草功，虛負雨露恩。","跡謝雲臺閣，心隨天馬轅。","夫子王佐才，而今復誰論。","層飆振六翮，不日思騰騫。","我縱五湖櫂，煙濤恣崩奔。","夢釣子陵湍，英風緬猶存。","彼希客星隱，弱植不足援。","千里一迴首，萬里一長歌。","黃鶴不復來，清風愁奈何。","舟浮瀟湘月，山倒洞庭波。","投汨笑古人，臨濠得天和。","閑時田畝中，搔背牧雞鵝。","別離解相訪，應在武陵多。"],"tags":["洞庭湖"],"title":"書情題蔡舍人雄","id":"416ac387-4a71-54af-9193-5afdd54c87e6","dynasty":"唐","type":"诗"},{"author":"李白","paragraphs":["昔爲大堤客，曾上山公樓。","開牕碧嶂滿，拂鏡滄江流。","高冠佩雄劒，長揖韓荆州。","此地別夫子，今來思舊遊。","朱顏君未老，白髮我先秋。","壯志恐蹉跎，功名若雲浮。","歸心結遠夢，落日懸春愁。","空思羊叔子，墮淚峴山頭。"],"title":"憶襄陽舊遊贈馬少府巨","id":"894b9d1f-e785-57c9-972e-a889fb1f0326","dynasty":"唐","type":"诗"},{"author":"李白","paragraphs":["昨夜梁園裏，弟寒兄不知。","庭前看玉樹，腸斷憶連枝。"],"tags":["抒情","写景"],"title":"對雪獻從兄虞城宰","id":"6c25e973-7984-55b1-a5a2-f5e1068e72ca","dynasty":"唐","type":"诗"},{"author":"李白","paragraphs":["清水見白石，仙人識青童。","安陵蓋夫子，十歲與天通。","懸河與微言，談論安可窮。","能令二千石，撫背驚神聰。","揮毫贈新詩，高價掩山東。","至今平原客，感激慕清風。","學道北海仙，傳書蘂珠宮。","丹田了玉闕，白日思雲空。","爲我草真籙，天人慙妙工。","七元洞豁落，八角輝星虹。","三災蕩璿璣，蛟龍翼微躬。","舉手謝天地，虛無齊始終。","黃金滿高堂，荅荷難克充。","下笑世上士，沈魂北羅酆。","昔日萬乘墳，今成一科蓬。","贈言若可重，實此輕華嵩。"],"title":"訪道安陵遇蓋還爲余造真籙臨別留贈","id":"68a231f3-30de-5c27-8ae4-900cdc42a5fe","dynasty":"唐","type":"诗"},{"author":"李白","paragraphs":["胡雁拂海翼，翱翔鳴素秋。","驚雲辭沙朔，飄蕩迷河洲。","有如飛蓬人，去逐萬里遊。","登高望浮雲，彷彿如舊丘。","日從海傍沒，水向天邊流。","長嘯倚孤劒，目極心悠悠。","歲晏歸去來，富貴安可求。","仲尼七十說，歷聘莫見收。","魯連逃千金，珪組豈可酬。","時哉苟不會，草木爲我儔。","希君同攜手，長往南山幽。"],"title":"贈崔郎中宗之","id":"72a2ad5a-ba4a-567f-bad2-0db28a433024","dynasty":"唐","type":"诗"},{"author":"李白","paragraphs":["綠驥本天馬，素非伏櫪駒。","長嘶向清風，倏忽凌九區。","何言西北至，却走東南隅。","世道有飜覆，前期難豫圖。","希君一翦拂，猶可騁中衢。"],"title":"贈崔諮議","id":"44bb5f91-28ae-5e1e-ba91-f161f4b16efe","dynasty":"唐","type":"诗"},{"author":"李白","paragraphs":["六代帝王國，三吳佳麗城。","賢人當重寄，天子借高名。","巨海一邊靜，長江萬里清。","應須救趙策，未肯棄侯嬴。"],"tags":["长江"],"title":"贈昇州王使君忠臣","id":"2e7ae782-ab55-5664-9195-d162d3c39506","dynasty":"唐","type":"诗"},{"author":"李白","paragraphs":["魚目高泰山，不如一璵璠。","賢甥即明月，聲價動天門。","能成吾宅相，不減魏陽元。","自顧寡籌略，功名安所存。","五木思一擲，如繩繫窮猨。","櫪中駿馬空，堂上醉人喧。","黃金久已罄，爲報故交恩。","聞君隴西行，使我驚心魂。","與爾共飄颻，雲天各飛飜。","江水流或卷，此心難具論。","貧家羞好客，語拙覺辭繁。","三朝空錯莫，對飯却慚冤。","自笑我非夫，生事多契闊。","蓄積萬古憤，向誰得開豁。","天地一浮雲，此身乃毫末。","忽見無端倪，太虛可包括。","去去何足道，臨岐空復愁。","肝膽不楚越，山河亦衾裯。","雲龍若相從，明主會見收。","成功解相訪，溪水桃花流。"],"tags":["泰山","抒情","写人","赞美","赠别","愤懑"],"title":"贈別從甥高五","id":"ce0e4086-31bc-5cea-ba12-98354cdde7f2","dynasty":"唐","type":"诗"},{"author":"李白","paragraphs":["翡翠黃金縷，繡成歌舞衣。","若無雲間月，誰可比光輝。","秀色一如此，多爲衆女譏。","君恩移昔愛，失寵秋風歸。","愁苦不窺隣，泣上流黃機。","天寒素手冷，夜長燭復微。","十日不滿匹，鬢蓬亂若絲。","猶是可憐人，容華世中稀。","向君發皓齒，顧我莫相違。"],"title":"贈裴司馬","id":"6adf3e5b-2f9a-5de0-9145-ad5b089d8285","dynasty":"唐","type":"诗"},{"author":"李白","paragraphs":["泰伯讓天下，仲雍揚波濤。","清風蕩萬古，跡與星辰高。","開吳食東溟，陸氏世英髦。","多君秉古節，嶽立冠人曹。","風流少年時，京洛事遊遨。","腰間延陵劒，玉帶明珠袍。","我昔鬬雞徒，連延五陵豪。","邀遮相組織，呵嚇來煎熬。","君開萬叢人，鞍馬皆辟易。","告急清憲臺，脫余北門厄。","間宰江陽邑，翦棘樹蘭芳。","城門何肅穆，五月飛秋霜。","好鳥集珍木，高才列華堂。","時從府中歸，絲管儼成行。","但苦隔遠道，無由共銜觴。","江北荷花開，江南楊梅熟。","正好飲酒時，懷賢在心目。","掛席拾海月，乘風下長川。","多沽新豐醁，滿載剡溪船。","中途不遇人，直到爾門前。","大笑同一醉，取樂平生年。"],"title":"敘舊贈江陽宰陸調","id":"ceb9192b-d9d8-5c27-8d73-1395a2f2003a","dynasty":"唐","type":"诗"},{"author":"李白","paragraphs":["天子思茂宰，天枝得英才。","朗然清秋月，獨出映吳臺。","落筆生綺繡，操刀振風雷。","蠖屈雖百里，鵬騫望三台。","退食無外事，琴堂向山開。","綠水寂以閑，白雲有時來。","河陽富奇藻，彭澤縱名杯。","所恨不見之，猶如仰昭回。","元惡昔滔天，疲人散幽草。","驚川無活鱗，舉邑罕遺老。","誓雪會稽恥，將奔宛陵道。","亞相素所重，投刃應桑林。","獨坐傷激揚，神融一開襟。","絃歌欣再理，和樂醉人心。","蠹政除害馬，傾巢有歸禽。","壺漿候君來，聚舞共謳吟。","農人棄簔笠，蠶女墮纓簪。","歡笑相拜賀，則知惠愛深。","歷職吾所聞，稱賢爾爲最。","化洽一邦上，名馳三江外。","峻節貫雲霄，通方堪遠大。","能文變風俗，好客留軒蓋。","他日一來遊，因之嚴光瀨。"],"tags":["写人","写人诗"],"title":"贈從孫義興宰銘","id":"79d02f0e-0061-5cf9-8ecf-1c646adda666","dynasty":"唐","type":"诗"},{"author":"李白","paragraphs":["天地爲橐籥，周流行太易。","造化合元符，交媾騰精魄。","自然成妙用，孰知其指的。","羅絡四季間，綿微無一隙。","日月更出沒，雙光豈云隻。","姹女乘河車，黃金充轅軛。","執樞相管轄，摧伏傷羽翮。","朱鳥張炎威，白虎守本宅。","相煎成苦老，消鑠凝津液。","髣髴明窗塵，死灰同至寂。","擣冶入赤色，十二周律曆。","赫然稱大還，與道本無隔。","白日可撫弄，清都在咫尺。","北酆落死名，南斗上生籍。","抑予是何者，身在方士格。","才術信縱橫，世途自輕擲。","吾求仙棄俗，君曉損勝益。","不向金闕遊，思爲玉皇客。","鸞車速風電，龍騎無鞭策。","一舉上九天，相攜同所適。"],"title":"草創大還贈柳官迪","id":"83a9d00b-4693-5975-8567-877525ad6256","dynasty":"唐","type":"诗"},{"author":"李白","paragraphs":["雙珠出海底，俱是連城珍。","明月兩特達，餘輝傍照人。","英聲振名都，高價動殊鄰。","豈伊箕山故，特以風期親。","惟昔不自媒，擔簦西入秦。","攀龍九天上，忝列歲星臣。","布衣侍丹墀，密勿草絲綸。","才微惠渥重，讒巧生緇磷。","一去已十載，今來復盈旬。","清霜入曉鬢，白露生衣巾。","側見綠水亭，開門列華茵。","千金散義士，四坐無凡賓。","欲折月中桂，持爲寒者薪。","路傍已竊笑，天路將何因。","垂恩儻丘山，報德有微身。"],"title":"贈崔司戶文昆季","id":"c3bf631b-3fda-5018-a13f-263f2b53df07","dynasty":"唐","type":"诗"},{"author":"李白","paragraphs":["李斯未相秦，且逐東門兔。","宋玉事襄王，能爲高唐賦。","常聞綠水曲，忽此相逢遇。","掃灑青天開，豁然披雲霧。","葳甤紫鸞鳥，巢在崑山樹。","驚風西北吹，飛落南溟去。","早懷經濟策，特受龍顏顧。","白玉棲青蠅，君臣忽行路。","人生感分義，貴欲呈丹素。","何日清中原，相期廓天步。"],"title":"贈溧陽宋少府陟","id":"fe650768-0f93-57db-856b-f2d3689482cb","dynasty":"唐","type":"诗"},{"author":"李白","paragraphs":["陶令日日醉，不知五柳春。","素琴本無弦，漉酒用葛巾。","清風北牕下，自謂羲皇人。","何時到栗里，一見平生親。"],"tags":["写人","生活","赞美","闲适","写人诗"],"title":"戲贈鄭溧陽","id":"32fa1bf6-868a-5107-a897-8332798227ab","dynasty":"唐","type":"诗"},{"author":"李白","paragraphs":["昔在朗陵東，學禪白眉空。","大地了鏡徹，迴旋寄輪風。","攬彼造化力，持爲我神通。","晚謁泰山君，親見日沒雲。","中夜臥山月，拂衣逃人羣。","授余金仙道，曠劫未始聞。","冥機發天光，獨朗謝垢氛。","虛舟不繫物，觀化遊江濆。","江濆遇同聲，道崖乃僧英。","說法動海嶽，遊方化公卿。","手秉玉麈尾，如登白樓亭。","微言注百川，亹亹信可聽。","一風鼓羣有，萬籟各自鳴。","啓閉八牕牖，託宿掣電霆。","自言歷天台，搏壁躡翠屏。","凌兢石橋去，恍惚入青冥。","昔往今來歸，絕景無不經。","何日更攜手，乘杯向蓬瀛。"],"tags":["泰山"],"title":"贈僧崖公","id":"b7d1c021-eddf-5027-ad81-ae499966df3a","dynasty":"唐","type":"诗"},{"author":"李白","paragraphs":["朝登北湖亭，遙望瓦屋山。","天清白露下，始覺秋風還。","遊子託主人，仰觀眉睫間。","目色送飛鴻，邈然不可攀。","長吁相勸勉，何事來吳關。","聞有貞義女，振窮溧水灣。","清光了在眼，白日如披顏。","高墳五六墩，崒兀棲猛虎。","遺跡翳九泉，芳名動千古。","子胥昔乞食，此女傾壺漿。","運開展宿憤，入楚鞭平王。","凜冽天地間，聞名若懷霜。","壯夫或未達，十步九太行。","與君拂衣去，萬里同翱翔。"],"title":"遊溧陽北湖亭望瓦屋山懷古贈同旅","id":"0ae78c47-9564-54ad-9ed3-2ca1fbbba54c","dynasty":"唐","type":"诗"},{"author":"李白","paragraphs":["馬上相逢揖馬鞭，客中相見客中憐。","欲邀擊筑悲歌飲，正值傾家無酒錢。","江東風光不借人，枉殺落花空自春。","黃金逐手快意盡，昨日破產今朝貧。","丈夫何事空嘯傲，不如燒却頭上巾。","君爲進士不得進，我被秋霜生旅鬢。","時清不及英豪人，三尺童兒重廉藺。","匣中盤劒裝䱜魚，閑在腰間未用渠。","且將換酒與君醉，醉歸託宿吳專諸。"],"tags":["抒情","写景","伤怀","怀才不遇"],"title":"醉後贈從甥高鎮","id":"eb029c98-0b75-5136-9f0f-41dac1f60f65","dynasty":"唐","type":"诗"},{"author":"李白","paragraphs":["秋浦舊蕭索，公庭人吏稀。","因君樹桃李，此地忽芳菲。","搖筆望白雲，開簾當翠微。","時來引山月，縱酒酣清暉。","而我愛夫子，淹留未忍歸。"],"title":"崔秋浦柳少府","id":"c3bb6e9a-6711-5d4e-a0d2-0f5730f89faf","dynasty":"唐","type":"诗"},{"author":"李白","paragraphs":["吾愛崔秋浦，宛然陶令風。","門前五楊柳，井上二梧桐。","山鳥下廳事，簷花落酒中。","懷君未忍去，惆悵意無窮。"],"title":"贈崔秋浦三首 一","id":"9f560dbd-5f75-5ba9-a73d-0a51b58b50c8","dynasty":"唐","type":"诗"},{"author":"李白","paragraphs":["崔令學陶令，北牕常晝眠。","抱琴時弄月，取意任無弦。","見客但傾酒，爲官不愛錢。","東臯春事起，種黍早歸田。"],"title":"贈崔秋浦三首 二","id":"7d7d2cbd-4564-5caa-a78f-2539c10b9897","dynasty":"唐","type":"诗"},{"author":"李白","paragraphs":["河陽花作縣，秋浦玉爲人。","地逐名賢好，風隨惠化春。","水從天漢落，山逼畫屏新。","應念金門客，投沙弔楚臣。"],"title":"贈崔秋浦三首 三","id":"573937f8-24d8-5a9c-872c-c0b616540de0","dynasty":"唐","type":"诗"},{"author":"李白","paragraphs":["昔在九江上，遙望九華峰。","天河掛綠水，秀出九芙蓉。","我欲一揮手，誰人可相從。","君爲東道主，於此臥雲松。"],"title":"望九華贈青陽韋仲堪","id":"8ab88501-f21e-5af8-98a1-c969135f6797","dynasty":"唐","type":"诗"},{"author":"李白","paragraphs":["昔別黃鶴樓，蹉跎淮海秋。","俱飄零落葉，各散洞庭流。","中年不相見，蹭蹬遊吳越。","何處我思君，天台綠蘿月。","會稽風月好，却遶剡溪迴。","雲山海上出，人物鏡中來。","一度浙江北，十年醉楚臺。","荆門倒屈宋，梁苑傾鄒枚。","苦笑我誇誕，知音安在哉。","大盜割鴻溝，如風掃秋葉。","吾非濟代人，且隱屏風疊。","中夜天中望，憶君思見君。","明朝拂衣去，永與海鷗羣。"],"tags":["庐山","洞庭湖","黄鹤楼"],"title":"贈王判官時余歸隱居廬山屏風疊","id":"eaa171c0-30fe-5210-9a12-058ae35c52e3","dynasty":"唐","type":"诗"},{"author":"李白","paragraphs":["月化五白龍，翻飛凌九天。","胡沙驚北海，電掃洛陽川。","虜箭雨宮闕，皇輿成播遷。","英王受廟略，秉鉞清南邊。","雲旗卷海雪，金戟羅江煙。","聚散百萬人，弛張在一賢。","霜臺降羣彥，水國奉戎旃。","繡服開宴語，天人借樓船。","如登黃金臺，遙謁紫霞仙。","卷身編蓬下，冥機四十年。","寧知草間人，腰下有龍泉。","浮雲在一決，誓欲清幽燕。","願與四座公，靜談金匱篇。","齊心戴朝恩，不惜微軀捐。","所冀旄頭滅，功成追魯連。"],"tags":["叙事","爱国","赞扬"],"title":"在水軍宴贈幕府諸侍御","id":"e852895f-3f05-56de-84e8-9bd0f22078af","dynasty":"唐","type":"诗"},{"author":"李白","paragraphs":["馬如一匹練，明日過吳門。","乃是要離客，西來欲報恩。","笑開燕匕首，拂拭竟無言。","狄犬吠清洛，天津成塞垣。","愛子隔東魯，空悲斷腸猨。","林回棄白璧，千里阻同奔。","君爲我致之，輕齎涉淮原。","精誠合天道，不媿遠遊魂。"],"title":"贈武十七諤幷序","id":"21c8a06c-51cd-54b2-b4bf-7bc89c9c7319","dynasty":"唐","type":"诗"},{"author":"李白","paragraphs":["阮籍爲太守，乘驢上東平。","剖竹十日間，一朝風化清。","偶來拂衣去，誰測主人情。","夫子理宿松，浮雲知古城。","掃地物莽然，秋來百草生。","飛鳥還舊巢，遷人返躬耕。","何慙宓子賤，不減陶淵明。","吾知千載後，却掩二賢名。"],"title":"贈閭丘宿松","id":"32075650-be5d-5187-8d21-e4b63c7f65f4","dynasty":"唐","type":"诗"},{"author":"李白","paragraphs":["胡馬渡洛水，血流征戰場。","千門閉秋景，萬姓危朝霜。","賢相燮元氣，再欣海縣康。","台庭有夔龍，列宿粲成行。","羽翼三元聖，發輝兩太陽。","應念覆盆下，雪泣拜天光。"],"title":"獄中上崔相渙","id":"49c49c7c-d52e-54c9-97a0-399485296b0b","dynasty":"唐","type":"诗"},{"author":"李白","paragraphs":["獨坐清天下，專征出海隅。","九江皆渡虎，三郡盡還珠。","組練明秋浦，樓船入郢都。","風高初選將，月滿欲平胡。","殺氣橫千里，軍聲動九區。","白猨慙劒術，黃石借兵符。","戎虜行當翦，鯨鯢立可誅。","自憐非劇孟，何以佐良圖。"],"title":"中丞宋公以吳兵三千赴河南軍次尋陽脫余之囚參謀幕府因贈之","id":"701d2970-0f78-50c3-8291-3c99bf9d399a","dynasty":"唐","type":"诗"},{"author":"李白","paragraphs":["昔在長安醉花柳，五侯七貴同杯酒。","氣岸遙凌豪士前，風流肯落他人後。","夫子紅顏我少年，章臺走馬著金鞭。","文章獻納麒麟殿，歌舞淹留玳瑁筵。","與君自謂長如此，寧知草動風塵起。","函谷忽驚胡馬來，秦宮桃李向明開。","我愁遠謫夜郎去，何日金雞放赦回。"],"title":"流夜郎贈辛判官","id":"b14a0a24-042b-58e8-84a6-0b5c35001ce5","dynasty":"唐","type":"诗"},{"author":"李白","paragraphs":["東平劉公幹，南國秀餘芳。","一鳴即朱紱，五十佩銀章。","飲冰事戎幕，衣錦華水鄉。","銅官幾萬人，諍訟清玉堂。","吐言貴珠玉，落筆迴風霜。","而我謝明主，銜哀投夜郎。","歸家酒債多，門客粲成行。","高談滿四座，一日傾千觴。","所求竟無緒，裘馬欲摧藏。","主人若不顧，明發釣滄浪。"],"title":"贈劉都使","id":"74fcd23a-b73f-5746-a170-c05b0e22e90e","dynasty":"唐","type":"诗"},{"author":"李白","paragraphs":["安石在東山，無心濟天下。","一起振橫流，功成復瀟灑。","大賢有卷舒，季葉輕風雅。","匡復屬何人，君爲知音者。","傳聞武安將，氣振長平瓦。","燕趙期洗清，周秦保宗社。","登朝若有言，爲訪南遷賈。"],"title":"贈常侍御","id":"09d4eabe-83e6-59d3-bdc9-f7e5b8d48bc8","dynasty":"唐","type":"诗"},{"author":"李白","paragraphs":["少年解長劒，投贈即分離。","何不斷犀象，精光暗往時。","蹉跎君自惜，竄逐我因誰。","地遠虞翻老，秋深宋玉悲。","空摧芳桂色，不屈古松姿。","感激平生意，勞歌寄此辭。"],"title":"贈易秀才","id":"66a11a7c-2b9b-590d-80df-9ab94d727fca","dynasty":"唐","type":"诗"},{"author":"李白","paragraphs":["天上白玉京，十二樓五城。","仙人撫我頂，結髮受長生。","誤逐世間樂，頗窮理亂情。","九十六聖君，浮雲挂空名。","天地賭一擲，未能望戰爭。","試涉霸王略，將期軒冕榮。","時命乃大謬，棄之海上行。","學劒翻自哂，爲文竟何成。","劒非萬人敵，文竊四海聲。","兒戲不足道，五噫出西京。","臨當欲去時，慷慨淚沾纓。","嘆君倜儻才，標舉冠羣英。","開筵引祖帳，慰此遠徂征。","鞍馬若浮雲，送余驃騎亭。","歌鍾不盡意，白日落昆明。","十月到幽州，戈鋋若羅星。","君王棄北海，掃地借長鯨。","呼吸走百川，燕然可摧傾。","心知不得語，却欲棲蓬瀛。","彎弧懼天狼，挾矢不敢張。","攬涕黃金臺，呼天哭昭王。","無人貴駿骨，騄耳空騰驤。","樂毅儻再生，于今亦奔亡。","蹉跎不得意，驅馬還貴鄉。","逢君聽弦歌，肅穆坐華堂。","百里獨太古，陶然臥羲皇。","徵樂昌樂館，開筵列壺觴。","賢豪間青娥，對燭儼成行。","醉舞紛綺席，清歌繞飛梁。","歡娛未終朝，秩滿歸咸陽。","祖道擁萬人，供帳遙相望。","一別隔千里，榮枯異炎涼。","炎涼幾度改，九土中橫潰。","漢甲連胡兵，沙塵暗雲海。","草木搖殺氣，星辰無光彩。","白骨成丘山，蒼生竟何罪。","函關壯帝居，國命懸哥舒。","長戟三十萬，開門納兇渠。","公卿如犬羊，忠讜醢與葅。","二聖出遊豫，兩京遂丘墟。","帝子許專征，秉旄控强楚。","節制非桓文，軍師擁熊虎。","人心失去就，賊勢騰風雨。","惟君固房陵，誠節冠終古。","僕臥香爐頂，餐霞漱瑤泉。","門開九江轉，枕下五湖連。","半夜水軍來，潯陽滿旌旃。","空名適自誤，迫脅上樓船。","徒賜五百金，棄之若浮煙。","辭官不受賞，飜謫夜郎天。","夜郎萬里道，西上令人老。","掃蕩六合清，仍爲負霜草。","日月無偏照，何由訴蒼昊。","良牧稱神明，深仁恤交道。","一忝青雲客，三登黃鶴樓。","顧慙禰處士，虛對鸚鵡洲。","樊山霸氣盡，寥落天地秋。","江帶峨眉雪，川橫三峽流。","萬舸此中來，連帆過揚州。","送此萬里目，曠然散我愁。","紗窗倚天開，水樹綠如髮。","窺日畏銜山，促酒喜得月。","吳娃與越豔，窈窕誇鉛紅。","呼來上雲梯，含笑出簾櫳。","對客小垂手，羅衣舞春風。","賓跪請休息，主人情未極。","覽君荆山作，江鮑堪動色。","清水出芙蓉，天然去雕飾。","逸興橫素襟，無時不招尋。","朱門擁虎士，列戟何森森。","剪鑿竹石開，縈流漲清深。","登臺坐水閣，吐論多英音。","片辭貴白壁，一諾輕黃金。","謂我不愧君，青鳥明丹心。","五色雲間鵲，飛鳴天上來。","傳聞赦書至，却放夜郎迴。","暖氣變寒谷，炎煙生死灰。","君登鳳池去，忽棄賈生才。","桀犬尚吠堯，匈奴笑千秋。","中夜四五歎，常爲大國憂。","旌斾夾兩山，黃河當中流。","連雞不得進，飲馬空夷猶。","安得羿善射，一箭落旄頭。"],"tags":["黄河","黄鹤楼","长诗","赠别","忧愤","自传","水"],"title":"經亂離後天恩流夜郎憶舊遊書懷贈江夏韋太守良宰","id":"e80e4a76-4297-5ff6-8085-3b5d44a62fdc","dynasty":"唐","type":"诗"},{"author":"李白","paragraphs":["鳳凰丹禁裏，銜出紫泥書。","昔放三湘去，今還萬死餘。","仙郎久爲別，客舍問何如。","涸轍思流水，浮雲失舊居。","多慙華省貴，不以逐臣疎。","復如竹林下，叨陪芳宴初。","希君生羽翼，一化北溟魚。"],"title":"江夏使君叔席上贈史郎中","id":"8058867f-fb74-548f-b70c-124f363fa14b","dynasty":"唐","type":"诗"},{"author":"李白","paragraphs":["大梁貴公子，氣蓋蒼梧雲。","若無三千客，誰道信陵君。","救趙復存魏，英威天下聞。","邯鄲能屈節，訪博從毛薛。","夷門得隱淪，而與侯生親。","仍要鼓刀者，乃是袖槌人。","好士不盡心，何能保其身。","多君重然諾，意氣遙相託。","五馬入市門，金鞍照城郭。","都忘虎竹貴，且與荷衣樂。","去去桃花源，何時見歸軒。","相思無終極，腸斷朗江猨。"],"tags":["庐山"],"title":"博平鄭太守自廬山千里相尋入江夏北市門見訪却之武陵立馬贈別","id":"726b437e-981b-54b5-b257-bfded1bb5561","dynasty":"唐","type":"诗"},{"author":"李白","paragraphs":["漢求季布魯朱家，楚逐伍胥去章華。","萬里南遷夜郎國，三年歸及長風沙。","聞道青雲貴公子，錦帆游戲西江水。","人疑天上坐樓船，水淨霞明兩重綺。","相約相期何太深，棹歌搖艇月中尋。","不同珠履三千客，別欲論交一片心。"],"tags":["长江"],"title":"江上贈竇長史","id":"92132624-d586-592f-b197-8b076abe3e43","dynasty":"唐","type":"诗"},{"author":"李白","paragraphs":["天落白玉棺，王喬辭葉縣。","一去未千年，漢陽復相見。","猶乘飛鳧舃，尚識仙人面。","鬢髮何青青，童顏皎如練。","吾曾弄海水，清淺嗟三變。","果愜麻姑言，時光速流電。","與君數杯酒，可以窮歡宴。","白雲歸去來，何事坐交戰。"],"title":"贈王漢陽","id":"8f7f6ba2-2520-5907-a2f8-f38c55c9f019","dynasty":"唐","type":"诗"},{"author":"李白","paragraphs":["聞君罷官意，我抱漢川湄。","借問久疎索，何如聽訟時。","天清江月白，心靜海鷗知。","應念投沙客，空餘弔屈悲。"],"title":"贈漢陽輔錄事二首 一","id":"9dbbdff1-83e6-556a-8d73-6e7309503a29","dynasty":"唐","type":"诗"},{"author":"李白","paragraphs":["鸚鵡洲橫漢陽渡，水引寒煙沒江樹。","南浦登樓不見君，君今罷官在何處？","漢口雙魚白錦鱗，令傳尺素報情人。","其中字數無多少，祗是相思秋復春。"],"title":"贈漢陽輔錄事二首 二","id":"185f3caa-c423-592d-b54a-6811a365557c","dynasty":"唐","type":"诗"},{"author":"李白","paragraphs":["胡驕馬驚沙塵起，胡雛飲馬天津水。","君爲張掖近酒泉，我竄三巴九千里。","天地再新法令寬，夜郎遷客帶霜寒。","西憶故人不可見，東風吹夢到長安。","寧期此地忽相遇，驚喜茫如墮煙霧。","玉簫金管喧四筵，苦心不得申長句。","昨日繡衣傾綠尊，病如桃李竟何言。","昔騎天子大宛馬，今乘款段諸侯門。","賴遇南平豁方寸，復兼夫子持清論。","有似山開萬里雲，四望青天解人悶。","人悶還心悶，苦辛長苦辛。","愁來飲酒二千石，寒灰重暖生陽春。","山公醉後能騎馬，別是風流賢主人。","頭陀雲月多僧氣，山水何曾稱人意。","不然鳴笳按鼓戲滄流，呼取江南女兒歌櫂謳。","我且爲君槌碎黃鶴樓，君亦爲吾倒却鵡鸚洲。","赤壁爭雄如夢裏，且須歌舞寬離憂。"],"tags":["黄鹤楼"],"title":"江夏贈韋南陵冰","id":"83f2e94e-d6c9-5129-97a5-c63161e31734","dynasty":"唐","type":"诗"},{"author":"李白","paragraphs":["秋色無遠近，出門盡寒山。","白雲遙相識，待我蒼梧間。","借問盧耽鶴，西飛幾歲還。"],"title":"贈盧司戶","id":"dc8ba98e-24b8-5f24-83dc-7e4926a6dca5","dynasty":"唐","type":"诗"},{"author":"李白","paragraphs":["少年不得意，落魄無安居。","願隨任公子，欲釣吞舟魚。","常時飲酒逐風景，壯心遂與功名疎。","蘭生谷底人不鋤，雲在高山空卷舒。","漢家天子馳駟馬，赤軍蜀道迎相如。","天門九重謁聖人，龍顏一解四海春。","彤庭左右呼萬歲，拜賀明主收沈淪。","翰林秉筆回英眄，麟閣崢嶸誰可見。","承恩初入銀臺門，著書獨在金鑾殿。","龍鉤雕鐙白玉鞍，象牀綺席黃金盤。","當時笑我微賤者，却來請謁爲交歡。","一朝謝病遊江海，疇昔相知幾人在。","前門長揖後門關，今日結交明日改。","愛君山岳心不移，隨君雲霧迷所爲。","夢得池塘生春草，使我長價登樓詩。","別後遙傳臨海作，可見羊何共和之。"],"tags":["抒情","友谊"],"title":"贈從弟南平太守之遙二首 一","id":"b0995bd2-7dcc-560a-8022-74ccb091bb2b","dynasty":"唐","type":"诗"},{"author":"李白","paragraphs":["東平與南平，今古兩步兵。","素心愛美酒，不是顧專城。","謫官桃源去，尋花幾處行。","秦人如舊識，出戶笑相迎。"],"title":"贈從弟南平太守之遙二首 二","id":"66365fac-75ea-5ae7-8bc7-5bd2fa32db16","dynasty":"唐","type":"诗"},{"author":"李白","paragraphs":["繡衣柱史何昂藏，鐵冠白筆橫秋霜。","三軍論事多引納，堦前虎士羅干將。","雖無二十五老者，且有一翁錢少陽。","眉如松雪齊四皓，調笑可以安儲皇。","君能禮此最下士，九州拭目瞻清光。"],"title":"贈潘侍御論錢少陽","id":"b6d35863-9a3b-5495-bd2e-300110c36800","dynasty":"唐","type":"诗"},{"author":"李白","paragraphs":["竹實滿秋浦，鳳來何苦飢。","還同月下鵲，三繞未安枝。","夫子即瓊樹，傾柯拂羽儀。","懷君戀明德，歸去日相思。"],"title":"贈柳圓","id":"316aca07-0b07-52e9-bd9d-b319cbafce08","dynasty":"唐","type":"诗"},{"author":"李白","paragraphs":["黃口爲人羅，白龍乃魚服。","得罪豈怨天，以愚陷網目。","鯨鯢未翦滅，豺狼屢翻覆。","悲作楚地囚，何日秦庭哭。","遭逢二明主，前後兩遷逐。","去國愁夜郎，投身竄荒谷。","半道雪屯蒙，曠如鳥出籠。","遙欣剋復美，光武安可同。","天子巡劒閣，儲皇守扶風。","揚袂正北辰，開襟攬羣雄。","胡兵出月窟，雷破關之東。","左掃因右拂，旋收洛陽宮。","迴輿入咸京，席卷六合通。","叱咤開帝業，手成天地功。","大駕還長安，兩日忽再中。","一朝讓寶位，劒璽傳無窮。","媿無秋豪力，誰念矍鑠翁。","弋者何所慕，高飛仰冥鴻。","棄劒學丹砂，臨鑪雙玉童。","寄言息夫子，歲晚陟方蓬。"],"title":"流夜郎半道承恩放還兼欣剋復之美書懷示息秀才","id":"de0888dc-9d02-51d3-8693-edb14f5785c2","dynasty":"唐","type":"诗"},{"author":"李白","paragraphs":["神器難竊弄，天狼窺紫宸。","六龍遷白日，四海暗胡塵。","昊穹降元宰，君子方經綸。","澹然養浩氣，歘起持大鈞。","秀骨象山嶽，英謀合鬼神。","佐漢解鴻門，生唐爲後身。","擁旄秉金鉞，伐鼓乘朱輪。","虎將如雷霆，總戎向東巡。","諸侯拜馬首，猛士騎鯨鱗。","澤被魚鳥悅，令行草木春。","聖智不失時，建功及良辰。","醜虜安足紀，可貽幗與巾。","倒瀉溟海珠，盡爲入幕珍。","馮異獻赤伏，鄧生倏來臻。","庶同昆陽舉，再覩漢儀新。","昔爲管將鮑，中奔吳隔秦。","一生欲報主，百代思榮親。","其事竟不就，哀哉難重陳。","臥病宿松山，蒼茫空四鄰。","風雲激壯志，枯槁驚常倫。","聞君自天來，目張氣益振。","亞夫得劇孟，敵國空無人。","捫蝨對桓公，願得論悲辛。","大塊方噫氣，何辭鼓青蘋。","斯言儻不合，歸老漢江濱。"],"title":"贈張相鎬二首 一","id":"dec73c71-454e-52fa-87b7-3c179530ba05","dynasty":"唐","type":"诗"},{"author":"李白","paragraphs":["本家隴西人，先爲漢邊將。","功略葢天地，名飛青雲上。","苦戰竟不侯，富年頗惆悵。","世傳崆峒勇，氣激金風壯。","英烈遺厥孫，百代神猶王。","十五觀奇書，作賦凌相如。","龍顏惠殊寵，麟閣憑天居。","晚途未云已，蹭蹬遭讒毀。","想像晉末時，崩騰胡塵起。","衣冠陷鋒鏑，戎虜盈朝市。","石勒窺神州，劉聰劫天子。","撫劒夜吟嘯，雄心日千里。","誓欲斬鯨鯢，澄清洛陽水。","六合灑霖雨，萬物無彫枯。","我揮一杯水，自笑何區區。","因人恥成事，貴欲決良圖。","滅虜不言功，飄然陟蓬壺。","惟有安期舃，留之滄海隅。"],"title":"贈張相鎬二首 二","id":"40eacb52-5156-5f09-885e-09dd16f40481","dynasty":"唐","type":"诗"},{"author":"李白","paragraphs":["同州隔秋浦，聞吟猛虎詞。","晨朝來借問，知是謝楊兒。"],"title":"聞謝楊兒吟猛虎詞因此有贈","id":"2d6af143-eb82-5175-901b-b0491d466f29","dynasty":"唐","type":"诗"},{"author":"李白","paragraphs":["夜到清溪宿，主人碧巖裏。","簷楹挂星斗，枕席響風水。","月落西山時，啾啾夜猨起。"],"tags":["抒情","写景","夜晚","孤寂","壮志未酬"],"title":"宿清溪主人","id":"71ed648b-b84f-53ac-8e7b-2d7dd2b4ed8e","dynasty":"唐","type":"诗"},{"author":"李白","paragraphs":["邯鄲四十萬，同日陷長平。","能迴造化筆，或冀一人生。"],"title":"繫尋陽上崔相渙三首 一","id":"87faf816-e14b-562a-8929-69d2d0ad7350","dynasty":"唐","type":"诗"},{"author":"李白","paragraphs":["毛遂不墮井，曾參寧殺人。","虛言誤公子，投杼惑慈親。","白璧雙明月，方知一玉真。"],"title":"繫尋陽上崔相渙三首 二","id":"78c4728b-75a1-547f-87cd-2f219dd22e87","dynasty":"唐","type":"诗"},{"author":"李白","paragraphs":["虛傳一片雨，枉作陽臺神。","縱爲夢裏相隨去，不是襄王傾國人。"],"title":"繫尋陽上崔相渙三首 三","id":"f298cdea-feaa-5f44-a2c7-d16119332a97","dynasty":"唐","type":"诗"},{"author":"李白","paragraphs":["賈生西望憶京華，湘浦南遷莫怨嗟。","聖主恩深漢文帝，憐君不遣到長沙。"],"title":"巴陵贈賈舍人","id":"9cfc6f8c-d053-5aa0-996c-a6615a33b59a","dynasty":"唐","type":"诗"},{"author":"李白","paragraphs":["去國客行遠，還山秋夢長。","梧桐落金井，一葉飛銀牀。","覺罷攬明鏡，鬢毛颯已霜。","良圖委蔓草，古貌成枯桑。","欲道心下事，時人疑夜光。","因爲洞庭葉，飄落之瀟湘。","令弟經濟士，謫居我何傷。","潛虬隱尺水，著論談興亡。","客遇王子喬，口傳不死方。","入洞過天地，登真朝玉皇。","吾將撫爾背，揮手遂翱翔。"],"tags":["洞庭湖"],"title":"贈別舍人弟臺卿之江南","id":"091454c7-71de-5206-ace2-df4579cc7e90","dynasty":"唐","type":"诗"},{"author":"李白","paragraphs":["書禿千兔毫，詩裁兩牛腰。","筆蹤起龍虎，舞袖拂雲霄。","雙歌二胡姬，更奏遠清朝。","舉酒挑朔雪，從君不相饒。"],"title":"醉後贈王歷陽","id":"858d458c-fd96-5db0-bdee-1d19ae171342","dynasty":"唐","type":"诗"},{"author":"李白","paragraphs":["北堂千萬壽，侍奉有光輝。","先同稚子舞，更著老萊衣。","因爲小兒啼，醉倒月下歸。","人聞無此樂，此樂世中稀。"],"title":"贈歷陽褚司馬","id":"50e99358-d346-5621-a52b-c3b5153703ac","dynasty":"唐","type":"诗"},{"author":"李白","paragraphs":["有身莫犯飛龍鱗，有手莫辮猛虎鬚。","君看昔日汝南市，白頭仙人隱玉壺。","子猷聞風動窻竹，相邀共醉杯中綠。","歷陽何異山陰時，白雪飛花亂人目。","君家有酒我何愁，客多樂酣秉燭遊。","謝尚自能鸜鵒舞，相如免脫鷫鸘裘。","清晨鼓櫂過江去，千里相思明月樓。"],"title":"對雪醉後贈王歷陽","id":"a599f078-ee3a-56b4-8e91-004b7926740f","dynasty":"唐","type":"诗"},{"author":"李白","paragraphs":["白若白鷺鮮，清如清唳蟬。","受氣有本性，不爲外物遷。","飲水箕山上，食雪首陽顛。","迴車避朝歌，掩口去盜泉。","岧嶢廣成子，倜儻魯仲連。","卓絕二公外，丹心無間然。","昔攀六龍飛，今作百鍊鉛。","懷恩欲報主，投佩向北燕。","彎弓綠弦開，滿月不憚堅。","閑騎駿馬獵，一射兩虎穿。","回旋若流光，轉背落雙鳶。","胡虜三嘆息，兼知五兵權。","鎗鎗突雲將，却掩我之妍。","多逢剿絕兒，先著祖生鞭。","據鞍空矍鑠，壯志竟誰宣。","蹉跎復來歸，憂恨坐相煎。","無風難破浪，失計長江邊。","危苦惜頹光，金波忽三圓。","時遊敬亭上，閑聽松風眠。","或弄宛溪月，虛舟信洄沿。","顏公二十萬，盡付酒家錢。","興發每取之，聊向醉中仙。","過此無一事，靜談秋水篇。","君從九卿來，水國有豐年。","魚鹽滿市井，布帛如雲煙。","下馬不作威，冰壺照清川。","霜眉邑中叟，皆美太守賢。","時時慰風俗，往往出東田。","竹馬數小兒，拜迎白鹿前。","含笑問使君，日晚可迴旋。","遂歸池上酌，掩抑清風絃。","曾標橫浮雲，下撫謝朓肩。","樓高碧海出，樹古青蘿懸。","光祿紫霞杯，伊昔忝相傳。","良圖掃沙漠，別夢繞旌旃。","富貴日成疎，願言杳無緣。","登龍有直道，倚玉阻芳筵。","敢獻繞朝策，思同郭泰船。","何言一水淺，似隔九重天。","崔生何傲岸，縱酒復談玄。","身爲名公子，英才苦迍邅。","鳴鳳託高梧，凌風何翩翩。","安知慕羣客，彈劒拂秋蓮。"],"tags":["长江","抒情","写人"],"title":"贈宣城宇文太守兼呈崔侍御","id":"34ff476c-e623-53fb-99d0-98220977aab0","dynasty":"唐","type":"诗"},{"author":"李白","paragraphs":["趙得寶符盛，山河功業存。","三千堂上客，出入擁平原。","六國揚清風，英聲何喧喧。","大賢茂遠業，虎竹光南藩。","錯落千丈松，虬龍盤古根。","枝下無俗草，所植唯蘭蓀。","憶在南陽時，始承國士恩。","公爲柱下史，脫繡歸田園。","伊昔簪白筆，幽都逐遊魂。","持斧冠三軍，霜清天北門。","差池宰兩邑，鶚立重飛翻。","焚香入蘭臺，起草多芳言。","夔龍一顧重，矯翼凌翔鵷。","赤縣揚雷聲，彊項聞至尊。","驚飆頹秀木，跡屈道彌敦。","出牧歷三郡，所居猛獸奔。","遷人同衛鶴，謬上懿公軒。","自笑東郭履，側慙狐白溫。","閑吟步竹石，精義忘朝昏。","顦顇成醜士，風雲何足論。","獮猴騎土牛，羸馬夾雙轅。","願借羲皇景，爲人照覆盆。","溟海不振蕩，何由縱鵬鯤。","所期玄津白，倜儻假騰騫。"],"title":"贈宣城趙太守悅","id":"96ffc8fd-d1d8-5d2a-bfd3-f1349d6bc00d","dynasty":"唐","type":"诗"},{"author":"李白","paragraphs":["淮南望江南，千里碧山對。","我行倦過之，半落青天外。","宗英佐雄郡，水陸相控帶。","長川豁中流，千里瀉吳會。","君心亦如此，包納無小大。","搖筆起風霜，推誠結仁愛。","訟庭垂桃李，賓館羅軒蓋。","何意蒼梧雲，飄然忽相會。","才將聖不偶，命與時俱背。","獨立山海間，空老聖明代。","知音不易得，撫劒增感慨。","當結九萬期，中途莫先退。"],"title":"贈從弟宣州長史昭","id":"c2adf3fd-11dd-5e30-abd1-65c81f83af00","dynasty":"唐","type":"诗"},{"author":"李白","paragraphs":["爲草當作蘭，爲木當作松。","蘭秋香風遠，松寒不改容。","松蘭相因依，蕭艾徒丰茸。","雞與雞幷食，鸞與鸞同枝。","揀珠去沙礫，但有珠相隨。","遠客投名賢，真堪寫懷抱。","若惜方寸心，待誰可傾倒。","虞卿棄趙相，便與魏齊行。","海上五百人，同日死田橫。","當時不好賢，豈傳千古名。","願君同心人，於我少留情。","寂寂還寂寂，出門迷所適。","長鋏歸來乎，秋風思歸客。"],"title":"於五松山贈南陵常贊府","id":"ff489645-fbfe-5250-adcb-31cc2ce28382","dynasty":"唐","type":"诗"},{"author":"李白","paragraphs":["我隨秋風來，瑤草恐衰歇。","中途寡名山，安得弄雲月。","渡江如昨日，黃葉向人飛。","敬亭愜素尚，弭櫂流清輝。","冰谷明且秀，陵巒抱江城。","粲粲吳與史，衣冠耀天京。","水國饒英奇，潛光臥幽草。","會公真名僧，所在即爲寶。","開堂振白拂，高論橫青雲。","雪山掃粉壁，墨客多新文。","爲余話幽棲，且述陵陽美。","天開白龍潭，月映清秋水。","黃山望石柱，突兀誰開張。","黃鶴久不來，子安在蒼茫。","東南焉可窮，山鳥飛絕處。","稠疊千萬峰，相連入雲去。","聞此期振策，歸來空閉關。","相思如明月，可望不可攀。","何當移白足，早晚凌蒼山。","且寄一書札，令予解愁顏。"],"tags":["黄山","九华山","山水","写景","抒情","秋天"],"title":"自梁園至敬亭山見會公談陵陽山水兼期同遊因有此贈","id":"244a671c-90d7-569d-812f-d4aefb8c7e54","dynasty":"唐","type":"诗"},{"author":"李白","paragraphs":["蘭生不當戶，別是閑庭草。","夙被霜露欺，紅榮已先老。","謬接瑤華枝，結根君王池。","顧無馨香美，叨沐清風吹。","餘芳若可佩，卒歲長相隨。"],"title":"贈友人三首 一","id":"449e690d-11a1-5163-8751-5147c1081daa","dynasty":"唐","type":"诗"},{"author":"李白","paragraphs":["袖中趙匕首，買自徐夫人。","玉匣閉霜雪，經燕復歷秦。","其事竟不捷，淪落歸沙塵。","持此願投贈，與君同急難。","荆卿一去後，壯士多摧殘。","長號易水上，爲我揚波瀾。","鑿井當及泉，張帆當濟川。","廉夫唯重義，駿馬不勞鞭。","人生貴相知，何必金與錢。"],"title":"贈友人三首 二","id":"967c7267-58f0-5bd6-ae32-3c32b4a6dfae","dynasty":"唐","type":"诗"},{"author":"李白","paragraphs":["慢世薄功業，非無胷中畫。","謔浪萬古賢，以爲兒童劇。","立產如廣費，匡君懷長策。","但苦山北寒，誰知道南宅。","歲酒上逐風，霜鬢兩邊白。","蜀主思孔明，晉家望安石。","時人列五鼎，談笑期一擲。","虎伏被胡塵，漁歌遊海濱。","弊裘恥妻嫂，長劒託交親。","夫子秉家義，羣公難與隣。","莫持西江水，空許東溟臣。","他日青雲去，黃金報主人。"],"tags":["长江"],"title":"贈友人三首 三","id":"67c878ca-fbdc-5a3d-a436-a54585f16751","dynasty":"唐","type":"诗"},{"author":"李白","paragraphs":["延陵有寶劒，價重千黃金。","觀風歷上國，暗許故人深。","歸來挂墳松，萬古知其心。","懦夫感達節，壯士激青衿。","鮑生薦夷吾，一舉置齊相。","斯人無良朋，豈有青雲望。","臨財不苟取，推分固詞讓。","後世稱其賢，英風邈難尚。","論交但若此，友道孰云喪。","多君騁逸藻，掩映當時人。","舒文振頹波，秉德冠彝倫。","卜居乃此地，共井爲比隣。","清琴弄雲月，美酒娛冬春。","薄德中見捐，忽之如遺塵。","英豪未豹變，自古多艱辛。","他人縱以疎，君意宜獨親。","奈何成離居，相去復幾許。","飄風吹雲霓，蔽目不得語。","投珠冀相報，按劒恐相距。","所思採芳蘭，欲贈隔荆渚。","沈憂心若醉，積恨淚如雨。","願假東壁輝，餘光照貧女。"],"tags":["抒情","友人","叙事"],"title":"陳情贈友人","id":"e9371067-7841-5640-b44b-db431d7d3d36","dynasty":"唐","type":"诗"},{"author":"李白","paragraphs":["楚人不識鳳，重價求山雞。","獻主昔云是，今來方覺迷。","自居漆園北，久別咸陽西。","風飄落日去，節變流鶯啼。","桃李寒未開，幽關豈來蹊。","逢君發花萼，若與青雲齊。","及此桑葉綠，春蠶起中閨。","日出布穀鳴，田家擁鋤犂。","顧余乏尺土，東作誰相攜。","傅說降霖雨，公輸造雲梯。","羌戎事未息，君子悲塗泥。","報國有長策，成功羞執珪。","無由謁明主，杖策還蓬藜。","他年爾相訪，知我在磻溪。"],"title":"贈從弟冽","id":"67fd5ee6-00f0-5870-a2ed-c7eec5b8597b","dynasty":"唐","type":"诗"},{"author":"李白","paragraphs":["賢人有素業，乃在沙塘陂。","竹影掃秋月，荷衣落古池。","閑讀山海經，散帙臥遙帷。","且耽田家樂，遂曠林中期。","野酌勸芳酒，園蔬烹露葵。","如能樹桃李，爲我結茅茨。"],"title":"贈閭丘處士","id":"84f9c3fb-090c-5fa0-9079-6953c4c0507b","dynasty":"唐","type":"诗"},{"author":"李白","paragraphs":["白玉一杯酒，綠楊三月時。","春風餘幾日，兩鬢各成絲。","秉燭唯須飲，投竿也未遲。","如逢渭川獵，猶可帝王師。"],"tags":["忧愤","春天","感慨","抒怀","饮酒"],"title":"贈錢徵君少陽","id":"7fde165b-016c-54ac-8bc9-12302c755e7b","dynasty":"唐","type":"诗"},{"author":"李白","paragraphs":["敬亭白雲氣，秀色連蒼梧。","下映雙溪水，如天落鏡湖。","此中積龍象，獨許濬公殊。","風韻逸江左，文章動海隅。","觀心同水月，解領得明珠。","今日逢支遁，高談出有無。"],"title":"贈宣州靈源寺仲濬公","id":"23b9b42c-ac88-5220-a7e8-a15bda2e5001","dynasty":"唐","type":"诗"},{"author":"李白","paragraphs":["水客凌洪波，長鯨湧溟海。","百川隨龍舟，噓吸竟安在。","中有不死者，探得明月珠。","高價傾宇宙，餘輝照江湖。","苞卷金縷褐，蕭然若空無。","誰人識此寶，竊笑有狂夫。","了心何言說，各勉黃金軀。"],"title":"贈僧朝美","id":"b62d98e8-c5a3-52cb-a77c-942dbaed4e17","dynasty":"唐","type":"诗"},{"author":"李白","paragraphs":["梁有湯惠休，常從鮑照遊。","峨眉史懷一，獨映陳公出。","卓絕二道人，結交鳳與麟。","行融亦俊發，吾知有英骨。","海若不隱珠，驪龍吐明月。","大海乘虛舟，隨波任安流。","賦詩旃檀閣，縱酒鸚鵡洲。","待我適東越，相攜上白樓。"],"title":"贈僧行融","id":"1db44537-5123-561d-b535-f838672da959","dynasty":"唐","type":"诗"},{"author":"李白","paragraphs":["請以雙白璧，買君雙白鷴。","白鷴白如錦，白雪恥容顏。","照影玉潭裏，刷毛琪樹間。","夜棲寒月靜，朝步落花閑。","我願得此鳥，翫之坐碧山。","胡公能輟贈，籠寄野人還。"],"tags":["黄山","写鸟","抒怀","赞美","志向","鸟"],"title":"贈黃山胡公求白鷴","id":"534f5fd6-653e-5a33-b3fd-39529e257d12","dynasty":"唐","type":"诗"},{"author":"李白","paragraphs":["敬亭一迴首，目盡天南端。","仙者五六人，常聞此遊盤。","谿流琴高水，石聳麻姑壇。","白龍降陵陽，黃鶴呼子安。","羽化騎日月，雲行翼鴛鸞。","下視宇宙間，四溟皆波瀾。","汰絕目下事，從之復何難。","百歲落半途，前期浩漫漫。","彊食不成味，清晨起長嘆。","願隨子明去，鍊火燒金丹。"],"title":"登敬亭山南望懷古贈竇主簿","id":"0c357053-7673-579b-bede-8921d175823f","dynasty":"唐","type":"诗"},{"author":"李白","paragraphs":["雙鵝飛洛陽，五馬渡江徼。","何意上東門，胡雛更長嘯。","中原走豺虎，烈火焚宗廟。","太白晝經天，頹陽掩餘照。","王城皆蕩覆，世路成奔峭。","四海望長安，嚬眉寡西笑。","蒼生疑落葉，白骨空相弔。","連兵似雪山，破敵誰能料。","我垂北溟翼，且學南山豹。","崔子賢主人，歡娛每相召。","胡牀紫玉笛，却坐青雲呌。","楊花滿州城，置酒同臨眺。","忽思剡溪去，水石遠清妙。","雪盡天地明，風開湖山貌。","悶爲洛生詠，醉發吳越調。","赤霞動金光，日足森海嶠。","獨散萬古意，閑垂一溪釣。","猨近天上啼，人移月邊櫂。","無以墨綬苦，來求丹砂要。","華髮長折腰，將貽陶公誚。"],"tags":["抒情","战争","分别"],"title":"經亂後將避地剡中留贈崔宣城","id":"288a28ed-25b3-598d-bf6d-968c08b6bd1d","dynasty":"唐","type":"诗"},{"author":"李白","paragraphs":["金鏡霾六國，亡新亂天經。","焉知高光起，自有羽翼生。","蕭曹安𡸣屼，耿賈摧欃槍。","吾家有季父，傑出聖代英。","雖無三台位，不借四豪名。","激昂風雲氣，終協龍虎精。","弱冠燕趙來，賢彥多逢迎。","魯連善談笑，季布折公卿。","遙知禮數絕，常恐不合幷。","惕想結宵夢，素心久已冥。","顧慙青雲器，謬奉玉樽傾。","山陽五百年，綠竹忽再榮。","高歌振林木，大笑喧雷霆。","落筆灑篆文，崩雲使人驚。","吐辭又炳煥，五色羅華星。","秀句滿江國，高才掞天庭。","宰邑艱難時，浮雲空古城。","居人若薙草，掃地無纖莖。","惠澤及飛走，農夫盡歸耕。","廣漢水萬里，長流玉琴聲。","雅頌播吳越，還如泰階平。","小子別金陵，來時白下亭。","羣鳳憐客鳥，差池相哀鳴。","各拔五色毛，意重泰山輕。","贈微所費廣，斗水澆長鯨。","彈劒歌苦寒，嚴風起前楹。","月銜天門曉，霜落牛渚清。","長歎即歸路，臨川空屏營。"],"tags":["泰山"],"title":"獻從叔當塗宰陽冰","id":"553a91aa-1cb0-565e-bd96-e67fb527cf62","dynasty":"唐","type":"诗"},{"author":"李白","paragraphs":["歲星入漢年，方朔見明主。","調笑當時人，中天謝雲雨。","一去麒麟閣，遂將朝市乖。","故交不過門，秋草日上階。","當時何特達，獨與我心諧。","置酒凌歊臺，歡娛未曾歇。","歌動白紵山，舞迴天門月。","問我心中事，爲君前致辭。","君看我才能，何似魯仲尼。","大聖猶不遇，小儒安足悲。","雲南五月中，頻喪渡瀘師。","毒草殺漢馬，張兵奪雲旗。","至今西二河，流血擁僵屍。","將無七擒略，魯女惜園葵。","咸陽天下樞，累歲人不足。","雖有數斗玉，不如一盤粟。","賴得契宰衡，持釣慰風俗。","自顧無所用，辭家方來歸。","霜驚壯士髮，淚滿逐臣衣。","以此不安席，蹉跎身世違。","終當滅衛謗，不受魯人譏。"],"tags":["抒情","壮志未酬","怀才不遇","愤懑"],"title":"書懷贈南陵常贊府","id":"2a0a7af3-5701-56a6-a289-23b3f84ed3a3","dynasty":"唐","type":"诗"},{"author":"李白","paragraphs":["李白乘舟將欲行，忽聞岸上踏歌聲。","桃花潭水深千尺，不及汪倫送我情。"],"tags":["描写水","二年级上册","友情","送别","离别","水","小学古诗","写水"],"title":"贈汪倫","id":"dd95d52c-cd01-5aee-8e6f-ec710891ddb6","dynasty":"唐","type":"诗"},{"author":"李白","paragraphs":["雲臥三十年，好閑復愛仙。","蓬壺雖冥絕，鸞鶴心悠然。","歸來桃花嵒，得憩雲窗眠。","對嶺人共語，飲潭猨相連。","時昇翠微上，邈若羅浮巔。","兩岑抱東壑，一嶂橫西天。","樹雜日易隱，崖傾月難圓。","芳草換野色，飛蘿搖春煙。","入遠構石室，選幽開上田。","獨此林下意，杳無區中緣。","永辭霜臺客，千載方來旋。"],"title":"安陸白兆山桃花嵒寄劉侍御綰","id":"8264ca00-09a7-5f59-b100-5a5bdd0538b1","dynasty":"唐","type":"诗"},{"author":"李白","paragraphs":["吳會一浮雲，飄如遠行客。","功業莫從就，歲光屢奔迫。","良圖俄棄損，衰疾乃綿劇。","古琴藏虛匣，長劒挂空壁。","楚冠懷鍾儀，越吟比莊舃。","國門遙天外，鄉路遠山隔。","朝憶相如臺，夜夢子雲宅。","旅情初結緝，秋氣方寂歷。","風入松下清，露出草間白。","故人不可見，幽夢誰與適。","寄書西飛鴻，贈爾慰離析。"],"tags":["抒情","思乡","抱负","壮志未酬"],"title":"淮南臥病書懷寄蜀中趙徵君蕤","id":"6b83ec1f-d2ac-5c4f-b710-f638d4b88459","dynasty":"唐","type":"诗"},{"author":"李白","paragraphs":["嘗聞龐德公，家住洞湖水。","終身棲鹿門，不入襄陽市。","夫君弄明月，滅景清淮裏。","高蹤邈難追，可與古人比。","清揚杳莫覩，白雲空望美。","待我辭人間，攜手訪松子。"],"title":"寄弄月溪吳山人","id":"f7d7a451-a948-596b-b21c-589c67cf1ade","dynasty":"唐","type":"诗"},{"author":"李白","paragraphs":["何以折相贈，白花青桂枝。","月華若夜雪，見此令人思。","雖然剡溪興，不異山陰時。","明發懷二子，空吟招隱詩。"],"title":"秋山寄衛尉張卿及王徵君","id":"38a1609a-854e-5b07-be71-780113de617f","dynasty":"唐","type":"诗"},{"author":"李白","paragraphs":["出門見南山，引領意無限。","秀色難爲名，蒼翠日在眼。","有時白雲起，天際自舒卷。","心中與之然，託興每不淺。","何當造幽人，滅跡棲絕巘。"],"tags":["终南山","向往","生活","写景","抒情","隐居"],"title":"望終南山寄紫閣隱者","id":"045ab373-5b94-5910-afb9-8397513ea416","dynasty":"唐","type":"诗"},{"author":"李白","paragraphs":["浮陽滅霽景，萬物生秋容。","登樓送遠目，伏檻觀羣峰。","原野曠超緬，關河紛雜重。","清暉映竹日，翠色明雲松。","蹈海寄遐想，還山迷舊蹤。","徒然迫晚暮，未果諧心胷。","結桂空佇立，折麻恨莫從。","思君達永夜，長樂聞疎鐘。"],"title":"夕霽杜陵登樓寄韋繇","id":"4423e57f-535d-5baf-bb0b-2b8fbbc49c4a","dynasty":"唐","type":"诗"},{"author":"李白","paragraphs":["朝發汝海東，暮棲龍門中。","水寒夕波急，木落秋山空。","望極九霄迥，賞幽萬壑通。","目皓沙上月，心清松下風。","玉斗橫網戶，銀河耿花宮。","興在趣方逸，歡餘情未終。","鳳駕憶王子，虎溪懷遠公。","桂枝坐蕭瑟，棣華不復同。","流恨寄伊水，盈盈焉可窮。"],"title":"秋夜宿龍門香山寺奉寄王方城十七丈奉國瑩上人從弟幼成令問","id":"5246fc01-ca91-5f89-bd2e-9ca6d25a1b1f","dynasty":"唐","type":"诗"},{"author":"李白","paragraphs":["燕麥青青遊子悲，河堤弱柳鬱金枝。","長條一拂春風去，盡日飄揚無定時。","我在河南別離久，那堪坐此對窻牖。","情人道來竟不來，何人共醉新豐酒。"],"title":"春日獨坐寄鄭明府","id":"b7ee7678-5f49-58dd-8060-56743b53113e","dynasty":"唐","type":"诗"},{"author":"李白","paragraphs":["紅顏悲舊國，青歲歇芳洲。","不待金門詔，空持寶劒遊。","海雲迷驛道，江月隱鄉樓。","復作淮南客，因逢桂樹留。"],"tags":["抒情","友人"],"title":"寄淮南友人","id":"e3930a84-0acb-5959-b2f9-2552814dcf5f","dynasty":"唐","type":"诗"},{"author":"李白","paragraphs":["我來竟何事，高臥沙丘城。","城邊有古樹，日夕連秋聲。","魯酒不可醉，齊歌空復情。","思君若汶水，浩蕩寄南征。"],"tags":["怀念","友情","古体"],"title":"沙丘城下寄杜甫","id":"3de571f0-ea77-5aef-916b-6a0fd36a71ba","dynasty":"唐","type":"诗"},{"author":"李白","paragraphs":["春華滄江月，秋色碧海雲。","離居盈寒暑，對此長思君。","思君楚水南，望君淮山北。","夢魂雖飛來，會面不可得。","疇昔在嵩陽，同衾臥羲皇。","綠蘿笑簪紱，丹壑賤巖廊。","晚途各分析，乘興任所適。","僕在雁門關，君爲峨眉客。","心懸萬里外，影滯兩鄉隔。","長劒復歸來，相逢洛陽陌。","陌上何喧喧，都令心意煩。","迷津覺路失，託勢隨風飜。","以茲謝朝列，長嘯歸故園。","故園恣閑逸，求古散縹帙。","久欲入名山，婚娶殊未畢。","人生信多故，世事豈惟一。","念此憂如焚，悵然若有失。","聞君臥石門，宿昔契彌敦。","方從桂樹隱，不羨桃花源。","高風起遐曠，幽人跡復存。","松風清瑤瑟，溪月湛芳樽。","安居偶佳賞，丹心期此論。"],"title":"聞丹丘子於城北營石門幽居中有高鳳遺跡僕離羣遠懷亦有棲遁之志因敘舊以寄之","id":"5f6f24b1-98cd-5a7b-a53f-41871121e2c9","dynasty":"唐","type":"诗"},{"author":"李白","paragraphs":["沙墩至梁苑，二十五長亭。","大舶夾雙艣，中流鵝鸛鳴。","雲天掃空碧，川嶽涵餘清。","飛鳧從西來，適與佳興幷。","眷言王喬舃，婉孌故人情。","復此親懿會，而增交道榮。","沿洄且不定，飄忽悵徂征。","暝投淮陰宿，欣得漂母迎。","斗酒烹黃雞，一餐感素誠。","予爲楚壯士，不是魯諸生。","有德必報之，千金恥爲輕。","緬書羇孤意，遠寄櫂歌聲。"],"title":"淮陰書懷寄王宗成","id":"f653a914-dcaf-5037-98de-9040ede517a7","dynasty":"唐","type":"诗"},{"author":"李白","paragraphs":["楊花落盡子規啼，聞道龍標過五溪。","我寄愁心與明月，隨風直到夜郎西。"],"tags":["写景","思乡","友情","七年级上册(课外)","初中古诗"],"title":"聞王昌齡左遷龍標遙有此寄","id":"e9e65bbf-f0d8-55b2-9ba3-890fd71d5828","dynasty":"唐","type":"诗"},{"author":"李白","paragraphs":["我昔東海上，勞山餐紫霞。","親見安期公，食棗大如瓜。","中年謁漢主，不愜還歸家。","朱顏謝春輝，白髮見生涯。","所期就金液，飛步登雲車。","願隨夫子天壇上，閑與仙人掃落花。"],"tags":["友情"],"title":"寄王屋山人孟大融","id":"e6182650-9a98-5fa3-847c-c1e1f0190a45","dynasty":"唐","type":"诗"},{"author":"李白","paragraphs":["憶昔洛陽董糟丘，爲余天津橋南造酒樓。","黃金白璧買歌笑，一醉累月輕王侯。","海內賢豪青雲客，就中與君心莫逆。","迥山轉海不作難，傾情倒意無所惜。","我向淮南攀桂枝，君留洛北愁夢思。","不忍別，還相隨，相隨迢迢訪仙城。","三十六曲水迴縈，一溪初入千花明。","萬壑度盡松風聲，銀鞍金絡倒平地，漢東太守來相迎。","紫陽之真人，邀我吹玉笙。","餐霞樓上動仙樂，嘈然宛似鸞鳳鳴。","袖長管催欲輕舉，漢中太守醉起舞。","手持錦袍覆我身，我醉橫眠枕其股。","當筵意氣凌九霄，星離雨散不終朝，分飛楚關山水遙。","余既還山尋故巢，君亦歸家渡渭橋。","君家嚴君勇貔虎，作尹幷州遏戎虜。","五月相呼度太行，摧輪不道羊腸苦。","行來北涼歲月深，感君貴義輕黃金。","瓊杯綺食青玉案，使我醉飽無歸心。","時時出向城西曲，晉祠流水如碧玉。","浮舟弄水簫鼓鳴，微波龍鱗莎草綠。","興來攜妓恣經過，其若楊花似雪何。","紅粧欲醉宜斜日，百尺清潭寫翠娥。","翠娥嬋娟初月輝，美人更唱舞羅衣。","清風吹歌人空去，歌曲自繞行雲飛。","此時行樂難再遇，西遊因獻長楊賦。","北闕青雲不可期，東山白首還歸去。","渭橋南頭一遇君，酇臺之北又離羣。","問余別恨知多少，落花春暮爭紛紛。","言亦不可盡，情亦不可極。","呼兒長跪緘此辭，寄君千里遙相憶。"],"tags":["友情","怀念"],"title":"憶舊遊寄譙郡元參軍","id":"f5da8a37-d32a-5ff2-aa05-4326b8c09777","dynasty":"唐","type":"诗"},{"author":"李白","paragraphs":["飄飄江風起，蕭颯海樹秋。","登艫美清夜，挂席移輕舟。","月隨碧山轉，水合青天流。","杳如星河上，但覺雲林幽。","歸路方浩浩，徂川去悠悠。","徒悲蕙草歇，復聽菱歌愁。","岸曲迷後浦，沙明瞰前洲。","懷君不可見，望遠增離憂。"],"title":"月夜江行寄崔員外宗之","id":"3154b5e2-4826-52dd-9541-8e399660c008","dynasty":"唐","type":"诗"},{"author":"李白","paragraphs":["朝別朱雀門，暮棲白鷺洲。","波光搖海月，星影入城樓。","望美金陵宰，如思瓊樹憂。","徒令魂入夢，飜覺夜成秋。","綠水解人意，爲余西北流。","因聲玉琴裏，蕩漾寄君愁。"],"title":"宿白鷺洲寄楊江寧","id":"0d75eecd-8006-5854-83c7-624e3705258f","dynasty":"唐","type":"诗"},{"author":"李白","paragraphs":["潮水定可信，天風難與期。","清晨西北轉，薄暮東南吹。","以此難挂席，佳期益相思。","海月破圓影，菰蔣生綠池。","昨日北湖梅，開花已滿枝。","今朝東門柳，夾道垂青絲。","歲物忽如此，我來定幾時。","紛紛江上雪，草草客中悲。","明發新林浦，空吟謝朓詩。"],"title":"新林浦阻風寄友人","id":"7fff6c5c-11e4-5d31-bd3e-287fe819cdfd","dynasty":"唐","type":"诗"},{"author":"李白","paragraphs":["南船正東風，北船來自緩。","江上相逢借問君，語笑未了風吹斷。","聞君攜伎訪情人，應爲尚書不顧身。","堂上三千珠履客，甕中百斛金陵春。","恨我阻此樂，淹留楚江濱。","月色醉遠客，山花開欲然。","春風狂殺人，一日劇三年。","乘興嫌太遲，焚却子猷船。","夢見五柳枝，已堪挂馬鞭。","何日到彭澤，長歌陶令前。"],"title":"寄韋南陵冰余江上乘興訪之遇尋顏尚書笑有此贈","id":"1e1fa2d8-6397-5ded-a527-f49f5abc4ec1","dynasty":"唐","type":"诗"},{"author":"李白","paragraphs":["腸斷枝上猨，淚添山下樽。","白雲見我去，亦爲我飛翻。"],"title":"題情深樹寄象公","id":"a05553a1-7d97-5b63-993a-5f8dddf3f59c","dynasty":"唐","type":"诗"},{"author":"李白","paragraphs":["巢父將許由，未聞買山隱。","道存跡自高，何憚去人近。","紛吾下茲嶺，地閑喧亦泯。","門橫羣岫開，水鑿衆泉引。","屏高而在雲，竇深莫能準。","川光晝昏凝，林氣夕淒緊。","於焉摘朱果，兼得養玄牝。","坐月觀寶書，拂霜弄瑤軫。","傾壺事幽酌，顧影還獨盡。","念君風塵游，傲爾令自哂。"],"title":"北山獨酌寄韋六","id":"b7def032-cf5a-519d-a2be-bc26a46783b7","dynasty":"唐","type":"诗"},{"author":"李白","paragraphs":["晚登高樓望，木落雙江清。","寒山饒積翠，秀色連州城。","目送楚雲盡，心悲胡雁聲。","相思不可見，迴首故人情。"],"title":"寄當塗趙少府炎","id":"ae36f355-13e4-5042-a9df-fd8597ad1524","dynasty":"唐","type":"诗"},{"author":"李白","paragraphs":["吳地桑葉綠，吳蠶已三眠。","我家寄東魯，誰種龜陰田。","春事已不及，江行復茫然。","南風吹歸心，飛墮酒樓前。","樓東一株桃，枝葉拂青煙。","此樹我所種，別來向三年。","桃今與樓齊，我行尚未旋。","嬌女字平陽，折花倚桃邊。","折花不見我，淚下如流泉。","小兒名伯禽，與姊亦齊肩。","雙行桃樹下，撫背復誰憐。","念此失次第，肝腸日憂煎。","裂素寫遠意，因之汶陽川。"],"title":"寄東魯二稚子","id":"2724f7d5-0353-55eb-b74a-5240199199b3","dynasty":"唐","type":"诗"},{"author":"李白","paragraphs":["我攜一樽酒，獨上江祖石。","自從天地開，更長幾千尺。","舉杯向天笑，天迴日西照。","永願坐此石，長垂嚴陵釣。","寄謝山中人，可與爾同調。"],"title":"獨酌清溪江石上寄權昭夷","id":"42829129-d71a-5089-a31f-8af81f3fb35e","dynasty":"唐","type":"诗"},{"author":"李白","paragraphs":["嬋娟羅浮月，搖豔桂水雲。","美人竟獨往，而我安得羣。","一朝語笑隔，萬里懽情分。","沈吟綵霞沒，夢寐羣芳歇。","歸鴻渡三湘，遊子在百粵。","邊塵染衣劒，白日彫華髮。","春風變楚關，秋聲落吳山。","草木結悲緒，風沙淒苦顏。","朅來已永久，頹思如循環。","飄飄限江裔，想像空留滯。","離憂每醉心，別淚徒盈袂。","坐愁青天末，出望黃雲蔽。","目極何悠悠，梅花南嶺頭。","空長滅征鳥，水闊無還舟。","寶劒終難託，金囊非易求。","歸來儻有問，桂樹山之幽。"],"title":"禪房懷友人岑倫","id":"4d7916d4-cb01-5287-a948-1387e9b06ce7","dynasty":"唐","type":"诗"},{"author":"李白","paragraphs":["我本楚狂人，鳳歌笑孔丘。","手持綠玉杖，朝別黃鶴樓。","五嶽尋仙不辭遠，一生好入名山遊。","廬山秀出南斗傍，屏風九疊雲錦張，影落明湖青黛光。","金闕前開二峰長，銀河倒挂三石梁。","香爐瀑布遙相望，迴厓沓嶂凌蒼蒼。","翠影紅霞映朝日，鳥飛不到吳天長。","登高壯觀天地間，大江茫茫去不還。","黃雲萬里動風色，白波九道流雪山。","好爲廬山謠，興因廬山發。","閑窺石鏡清我心，謝公行處蒼苔沒。","早服還丹無世情，琴心三疊道初成。","遙見仙人綵雲裏，手把芙蓉朝玉京。","先期汗漫九垓上，願接盧敖遊太清。"],"tags":["唐诗三百首","庐山","黄鹤楼","写景","归隐","七言古诗","山水"],"title":"廬山謠寄盧侍御虛舟","id":"5df54e4d-a55b-5789-9b8d-ee0d8aceacd6","dynasty":"唐","type":"诗"},{"author":"李白","paragraphs":["浪動灌嬰井，尋陽江上風。","開帆入天鏡，直向彭湖東。","落景轉疎雨，晴雲散遠空。","名山發佳興，清賞亦何窮。","石鏡挂遙月，香爐滅彩虹。","相思俱對此，舉目與君同。"],"tags":["抒情","写景","赞美"],"title":"下尋陽城汎彭蠡寄黃判官","id":"b131b42e-a770-5aaa-ac56-9399f6e392a4","dynasty":"唐","type":"诗"},{"author":"李白","paragraphs":["自笑客行久，我行定幾時。","綠楊已可折，攀取最長枝。","翩翩弄春色，延佇寄相思。","誰言貴此物，意願重瓊蕤。","昨夢見惠連，朝吟謝公詩。","東風引碧草，不覺生華池。","臨翫忽云夕，杜鵑夜鳴悲。","懷君芳歲歇，庭樹落紅滋。"],"title":"書情寄從弟邠州長史昭","id":"eaf861d1-ab48-510e-8bb4-b01303f66f5c","dynasty":"唐","type":"诗"},{"author":"李白","paragraphs":["南湖秋月白，王宰夜相邀。","錦帳郎官醉，羅衣舞女嬌。","笛聲喧沔鄂，歌曲上雲霄。","別後空愁我，相思一水遙。"],"title":"寄王漢陽","id":"718a5e89-4282-5403-9987-86ee9ddd891e","dynasty":"唐","type":"诗"},{"author":"李白","paragraphs":["朱紱遺塵境，青山謁梵筵。","金繩開覺路，寶筏度迷川。","嶺樹攢飛栱，嵒花覆谷泉。","墖形標海月，樓勢出江煙。","香氣三天下，鐘聲萬壑連。","荷秋珠已滿，松密蓋初圓。","鳥聚疑聞法，龍參若護禪。","媿非流水韻，叨入伯牙弦。"],"tags":["友人","春天","写景","赞美"],"title":"春日歸山寄孟浩然","id":"8ab7caec-80d7-5400-8ae3-dfdd82c4a6c2","dynasty":"唐","type":"诗"},{"author":"李白","paragraphs":["朝別凌煙樓，賢豪滿行舟。","暝投永華寺，賓散予獨醉。","願結九江流，添成萬行淚。","寫意寄廬嶽，何當來此地。","天命有所懸，安得苦愁思。"],"title":"流夜郎永華寺寄尋陽羣官","id":"0dbaa3cf-df3e-5d8f-a5c0-786db90b8908","dynasty":"唐","type":"诗"},{"author":"李白","paragraphs":["揚帆借天風，水驛苦不緩。","平明及西塞，已先投沙伴。","迴巒引羣峰，橫蹙楚山斷。","砯衝萬壑會，震沓百川滿。","龍怪潛溟波，俟時救炎旱。","我行望雷雨，安得霑枯散。","鳥去天路長，人愁春光短。","空將澤畔吟，寄爾江南管。"],"tags":["抒情","自然","写景"],"title":"流夜郎至西塞驛寄裴隱","id":"6366472b-bbe5-57f9-945b-30cd00a78f6c","dynasty":"唐","type":"诗"},{"author":"李白","paragraphs":["去歲左遷夜郎道，琉璃硯水長枯槁。","今年敕放巫山陽，蛟龍筆翰生輝光。","聖主還聽子虛賦，相如却與論文章。","願掃鸚鵡洲，與君醉百場。","嘯起白雲飛七澤，歌吟淥水動三湘。","莫惜連船沽美酒，千金一擲買春芳。"],"tags":["喜悦","抒情"],"title":"自漢陽病酒歸寄王明府","id":"7584a263-8f73-5440-a7fc-8729a58cbfcb","dynasty":"唐","type":"诗"},{"author":"李白","paragraphs":["漢陽江上柳，望客引東枝。","樹樹花如雪，紛紛亂若絲。","春風傳我意，草木別前知。","寄謝弦歌宰，西來定未遲。"],"title":"望漢陽柳色寄王宰","id":"90dafc6a-7cd9-5059-bd3e-2703ea7c57f5","dynasty":"唐","type":"诗"},{"author":"李白","paragraphs":["誰道此水廣，狹如一匹練。","江夏黃鶴樓，青山漢陽縣。","大語猶可聞，故人難可見。","君草陳琳檄，我書魯連箭。","報國有壯心，龍顏不迴眷。","西飛精衛鳥，東海何由填。","鼓角徒悲鳴，樓船習征戰。","抽劒步霜月，夜行空庭徧。","長呼結浮雲，埋沒顧榮扇。","他日觀軍容，投壺接高宴。"],"tags":["黄鹤楼"],"title":"江夏寄漢陽輔錄事","id":"8a40a1b2-3415-5f8b-86b2-dfa7fec7cb47","dynasty":"唐","type":"诗"},{"author":"李白","paragraphs":["聞道春還未相識，走傍寒梅訪消息。","昨夜東風入武陽，陌頭楊柳黃金色。","碧水浩浩雲茫茫，美人不來空斷腸。","預拂青山一片石，與君連日醉壺觴。"],"tags":["思念","春天"],"title":"早春寄王漢陽","id":"772540b6-e648-5c4d-8810-3f9e683afb29","dynasty":"唐","type":"诗"},{"author":"李白","paragraphs":["漢水波浪遠，巫山雲雨飛。","東風吹客夢，西落此中時。","覺後思白帝，佳人與我違。","瞿塘饒賈客，音信莫令稀。"],"title":"江上寄巴東故人","id":"257630aa-dbd9-574c-86a5-f77d64b94040","dynasty":"唐","type":"诗"},{"author":"李白","paragraphs":["霜落江始寒，楓葉綠未脫。","客行悲清秋，永路苦不達。","滄波眇川汜，白日隱天末。","停櫂依林巒，驚猿相呌聒。","夜分河漢轉，起視溟漲闊。","涼風何蕭蕭，流水鳴活活。","浦沙淨如洗，海月明可掇。","蘭交空懷思，瓊樹詎解渴。","勗哉滄洲心，歲晚庶不奪。","幽賞頗自得，興遠與誰豁。"],"tags":["人生","抒怀","写景","秋天","怀才不遇"],"title":"江上寄元六林宗","id":"84109365-2ef8-5159-8b85-b4b17ff8369c","dynasty":"唐","type":"诗"},{"author":"李白","paragraphs":["爾佐宣州郡，守官清且閑。","常誇雲月好，邀我敬亭山。","五落洞庭葉，三江遊未還。","相思不可見，歎息損朱顏。"],"tags":["洞庭湖"],"title":"寄從弟宣州長史昭","id":"348bd6f2-1a12-582d-953e-7887277669d1","dynasty":"唐","type":"诗"},{"author":"李白","paragraphs":["我遊東亭不見君，沙上行將白鷺羣。","白鷺行時散飛去，又如雪點青山雲。","欲往涇溪不辭遠，龍門蹙波虎眼轉。","杜鵑花開春已闌，歸向陵陽釣魚晚。"],"title":"涇溪東亭寄鄭少府諤","id":"1e414e49-ae1d-536d-a217-aeb99d6bbd44","dynasty":"唐","type":"诗"},{"author":"李白","paragraphs":["九日茱萸熟，插鬢傷早白。","登高望山海，滿目悲古昔。","遠訪投沙人，因爲逃名客。","故交竟誰在，獨有崔亭伯。","重陽不相知，載酒任所適。","手持一枝菊，調笑二千石。","日暮岸幘歸，傳呼隘阡陌。","彤襜雙白鹿，賓從何輝赫。","夫子在其間，遂成雲霄隔。","良辰與美景，兩地方虛擲。","晚從南峰歸，蘿月下水壁。","却登郡樓望，松色寒轉碧。","咫尺不可親，棄我如遺舃。"],"tags":["友情","重阳节","感叹"],"title":"宣州九日聞崔四侍御與宇文太守遊敬亭余時登響山不同此賞醉後寄崔侍御二首 一","id":"67722150-05f5-5b14-8f0d-b0376f0e5abb","dynasty":"唐","type":"诗"},{"author":"李白","paragraphs":["九卿天上落，五馬道傍來。","列戟朱門曉，褰幃碧嶂開。","登高望遠海，召客得英才。","紫綬懽情洽，黃花逸興催。","山從圖上見，溪即鏡中迴。","遙羨重陽作，應過戲馬臺。"],"title":"宣州九日聞崔四侍御與宇文太守遊敬亭余時登響山不同此賞醉後寄崔侍御二首 二","id":"2544728e-0483-5aac-8a93-d1e681339730","dynasty":"唐","type":"诗"},{"author":"李白","paragraphs":["宛溪霜夜聽猿愁，去國長爲不繫舟。","獨憐一雁飛南海，却羨雙溪解北流。","高人屢解陳蕃榻，過客難登謝朓樓。","此處別離同落葉，朝朝分散敬亭秋。"],"tags":["人生","友情","相思"],"title":"寄崔侍御","id":"394194fd-f23c-567e-bb48-d66e6d326b22","dynasty":"唐","type":"诗"},{"author":"李白","paragraphs":["藍岑竦天壁，突兀如鯨額。","奔蹙橫澄潭，勢吞落星石。","沙帶秋月明，水搖寒山碧。","佳鏡宜緩櫂，清輝能留客。","恨君阻歡遊，使我自驚惕。","所期俱卜築，結茅鍊金液。"],"tags":["写山","友人","劝诫","描写山","隐居"],"title":"涇溪南藍山下有落星潭可以卜築余泊舟石上寄何判官昌浩","id":"9284b2e4-4e92-5cae-86ee-e5d5a2c498bc","dynasty":"唐","type":"诗"},{"author":"李白","paragraphs":["西經大藍山，南來漆林渡。","水色倒空青，林煙橫積素。","漏流昔吞翕，沓浪競奔注。","潭落天上星，龍開水中霧。","嶢巖注公柵，突兀陳焦墓。","嶺峭紛上干，川明屢迴顧。","因思萬夫子，解渴同瓊樹。","何日覩清光，相歡詠佳句。"],"title":"早過漆林渡寄萬巨","id":"edaa75cb-f7fb-5dd2-940b-48cb3b1b5052","dynasty":"唐","type":"诗"},{"author":"李白","paragraphs":["我家敬亭下，輙繼謝公作。","相去數百年，風期宛如昨。","登高素秋月，下望青山郭。","俯視鴛鴦羣，飲啄自鳴躍。","夫子雖蹭蹬，瑤臺雪中鶴。","獨立窺浮雲，其心在寥廓。","時來顧我笑，一飯葵與藿。","世路如秋風，相逢盡蕭索。","腰間玉具劒，意許無遺諾。","壯士不可輕，相期在雲閣。"],"title":"遊敬亭寄崔侍御","id":"ff45f03f-2941-5b8a-8233-1fda9bea1821","dynasty":"唐","type":"诗"},{"author":"李白","paragraphs":["三山懷謝朓，水澹望長安。","蕪沒河陽縣，秋江正北看。","盧龍霜氣冷，鳷鵲月光寒。","耿耿憶瓊樹，天涯寄一懽。"],"tags":["思念","友人","夜晚"],"title":"三山望金陵寄殷淑","id":"28e42488-ca85-5d0f-9396-cc215406f048","dynasty":"唐","type":"诗"},{"author":"李白","paragraphs":["滄江泝流歸，白璧見秋月。","秋月照白璧，皓如山陰雪。","幽人停宵征，賈客忘早發。","進帆天門山，迴首牛渚沒。","川長信風來，日出宿霧歇。","故人在咫尺，新賞成胡越。","寄君青蘭花，惠好庶不絕。"],"tags":["天门山","抒情","写景","友人"],"title":"自金陵泝流過白璧山翫月達天門寄句容王主簿","id":"5ff9e88c-e9ac-5d17-afdf-1957549f1c22","dynasty":"唐","type":"诗"},{"author":"李白","paragraphs":["淮王愛八公，攜手綠雲中。","小子忝枝葉，亦攀丹桂叢。","謬以詞賦重，而將枚馬同。","何日背淮水，東之觀土風。"],"title":"寄上吳王三首 一","id":"19af72c4-f869-57cc-b544-529fbfa69f95","dynasty":"唐","type":"诗"},{"author":"李白","paragraphs":["坐嘯廬江靜，閑聞進玉觴。","去時無一物，東壁挂胡牀。"],"title":"寄上吳王三首 二","id":"6240d2cd-6a66-5c57-a605-c4f93fa18bb9","dynasty":"唐","type":"诗"},{"author":"李白","paragraphs":["英明廬江守，聲譽廣平籍。","灑掃黃金臺，招邀青雲客。","客曾與天通，出入清禁中。","襄王憐宋玉，願入蘭臺宮。"],"title":"寄上吳王三首 三","id":"7b44838a-c099-5214-91bb-c36ed2370513","dynasty":"唐","type":"诗"},{"author":"李白","paragraphs":["我覺秋興逸，誰云秋興悲。","山將落日去，水與晴空宜。","魯酒白玉壺，送行駐金羈。","歇鞍憩古木，解帶挂橫枝。","歌鼓川上亭，曲度神飆吹。","雲歸碧海夕，鴈沒青天時。","相失各萬里，茫然空爾思。"],"tags":["豪放","抒情","送别","友人","秋天"],"title":"秋日魯郡堯祠亭上宴別杜補闕范侍御","id":"bb0dc1e5-7112-5271-92ab-f76559683ceb","dynasty":"唐","type":"诗"},{"author":"李白","paragraphs":["誰道泰山高，下却魯連節。","誰云秦軍衆，摧却魯連舌。","獨立天地間，清風灑蘭雪。","夫子還倜儻，攻文繼前烈。","錯落石上松，無爲秋霜折。","贈言鏤寶刀，千歲庶不滅。"],"tags":["泰山"],"title":"別魯頌","id":"ce6c49e7-65f3-51c5-b3ef-7dd17a4fe691","dynasty":"唐","type":"诗"},{"author":"李白","paragraphs":["吾兄詩酒繼陶君，試宰中都天下聞。","東樓喜奉連枝會，南陌愁爲落葉分。","城隅淥水明秋日，海上青山隔暮雲。","取醉不辭留夜月，鴈行中斷惜離羣。"],"title":"別中都明府兄","id":"246b17c4-de1c-5c3d-a18b-b1459b975138","dynasty":"唐","type":"诗"},{"author":"李白","paragraphs":["海客談瀛洲，煙濤微茫信難求。","越人語天姥，雲霓明滅或可覩。","天姥連天向天橫，勢拔五嶽掩赤城。","天台四萬八千丈，對此欲倒東南傾。","我欲因之夢吳越，一夜飛度鏡湖月。","湖月照我影，送我至剡溪。","謝公宿處今尚在，淥水蕩漾清猨啼。","脚著謝公屐，身登青雲梯。","半壁見海日，空中聞天雞。","千巖萬轉路不定，迷花倚石忽已暝。","熊咆龍吟殷巖泉，慄深林兮驚層巔。","雲青青兮欲雨，水澹澹兮生煙。","列缺霹靂，丘巒崩摧。","洞天石扇，訇然中開。","青冥浩蕩不見底，日月照耀金銀臺。","霓爲衣兮風爲馬，雲之君兮紛紛而來下。","虎鼓瑟兮鸞迴車，仙之人兮列如麻。","忽魂悸以魄動，怳驚起而長嗟。","惟覺時之枕席，失向來之煙霞。","世間行樂亦如此，古來萬事東流水。","別君去時何時還，且放白鹿青崖間，須行即騎訪名山。","安能摧眉折腰事權貴？使我不得開心顏。"],"tags":["唐诗三百首","一年级下册","七言古诗","高中古诗","记梦","古体"],"title":"夢遊天姥吟留別","id":"4da2aca2-a3a6-54f9-8720-929ac28c3475","dynasty":"唐","type":"诗"},{"author":"李白","paragraphs":["我昔釣白龍，放龍溪水傍。","道成本欲去，揮手凌蒼蒼。","時來不關人，談笑遊軒皇。","獻納少成事，歸休辭建章。","十年罷西笑，覽鏡如秋霜。","閉劒琉璃匣，鍊丹紫翠房。","身佩豁落圖，腰垂虎鞶囊。","仙人駕彩鳳，志在窮遐荒。","戀子四五人，裴回未翱翔。","東流送白日，驟歌蘭蕙芳。","仙宮兩無從，人間久摧藏。","范蠡說句踐，屈平去懷王。","飄飄紫霞心，流浪憶江鄉。","愁爲萬里別，復此一銜觴。","淮水帝王州，金陵繞丹陽。","樓臺照海色，衣馬搖川光。","及此北望君，相思淚成行。","朝雲落夢渚，瑤草空高堂。","帝子隔洞庭，青楓滿瀟湘。","懷君路綿邈，覽古情淒涼。","登岳眺百川，杳然萬恨長。","知戀峨眉去，弄景偶騎羊。"],"tags":["洞庭湖"],"title":"留別曹南羣官之江南","id":"0440795c-d4a2-56b0-b6ba-8171e5f289d2","dynasty":"唐","type":"诗"},{"author":"李白","paragraphs":["太公渭川水，李斯上蔡門。","釣周獵秦安黎元，小魚㕙兔何足言。","天張雲卷有時節，吾徒莫嘆羝觸藩。","于公白首大梁野，使人悵望何可論。","既知朱亥爲壯士，且願束心秋毫裏。","秦趙虎爭血中原，當去抱關救公子。","裴生覽千古，龍鸞炳文章。","悲吟雨雪動林木，放書輟劒思高堂。","勸爾一杯酒，拂爾裘上霜。","爾爲我楚舞，吾爲爾楚歌。","且探虎穴向沙漠，鳴鞭走馬凌黃河。","耻作易水別，臨岐淚滂沱。"],"tags":["黄河","离别"],"title":"留別于十一兄逖裴十三遊塞垣","id":"4cb06a65-d4f5-5af4-bce2-d80731a85665","dynasty":"唐","type":"诗"},{"author":"李白","paragraphs":["魯連賣談笑，豈是顧千金。","陶朱雖相越，本有五湖心。","余亦南陽子，時爲梁甫吟。","蒼山容偃蹇，白日惜頹侵。","願一佐明主，功成還舊林。","西來何所爲，孤劒託知音。","鳥愛碧山遠，魚遊滄海深。","呼鷹過上蔡，賣畚向嵩岑。","他日閑相訪，丘中有素琴。"],"title":"留別王司馬嵩","id":"6490b50a-d432-563f-b536-bb98d486b446","dynasty":"唐","type":"诗"},{"author":"李白","paragraphs":["吾多張公子，別酌酣高堂。","聽歌舞銀燭，把酒輕羅裳。","橫笛弄秋月，琵琶彈陌桑。","龍泉解錦帶，爲爾傾千觴。"],"title":"夜別張五","id":"3a9f0de1-77ab-57af-a955-baca19d74005","dynasty":"唐","type":"诗"},{"author":"李白","paragraphs":["魏都接燕趙，美女誇芙蓉。","淇水流碧玉，舟車日奔衝。","青樓夾兩岸，萬室喧歌鍾。","天下稱豪貴，遊此每相逢。","洛陽蘇季子，劒戟森詞鋒。","六印雖未佩，軒車若飛龍。","黃金數百鎰，白璧有幾雙。","散盡空掉臂，高歌賦還邛。","落魄乃如此，何人不相從。","遠別隔兩河，雲山杳千重。","何時更杯酒，再得論心胸。"],"tags":["离别","写景","友情"],"title":"魏郡別蘇明府因北遊","id":"8a80c048-6329-57ea-9e94-f23c3aadceb2","dynasty":"唐","type":"诗"},{"author":"李白","paragraphs":["秋髮已種種，所爲竟無成。","閑傾魯壺酒，笑對劉公榮。","謂我是方朔，人間落歲星。","白衣千萬乘，何事去天庭。","君亦不得意，高歌羨鴻冥。","世人若醯雞，安可識梅生。","雖爲刀筆吏，緬懷在赤城。","余亦如流萍，隨波樂休明。","自有兩少妾，雙騎駿馬行。","東山春酒綠，歸隱謝浮名。"],"title":"留別西河劉少府","id":"700158fd-ac8e-5263-839d-47dcaec19e40","dynasty":"唐","type":"诗"},{"author":"李白","paragraphs":["吾將元夫子，異姓爲天倫。","本無軒裳契，素以煙霞親。","嘗恨迫世網，銘意俱未伸。","松柏雖寒苦，羞逐桃李春。","悠悠市朝間，玉顏日緇磷。","所失重山岳，所得輕埃塵。","精魄漸蕪穢，衰老相憑因。","我有錦囊訣，可以持君身。","當餐黃金藥，去爲紫陽賓。","萬事難並立，百年猶崇晨。","別爾東南去，悠悠多悲辛。","前志庶不易，遠途期所遵。","已矣歸去來，白雲飛天津。"],"tags":["友人","送别"],"title":"潁陽別元丹丘之淮陽","id":"46fa051b-46c1-5ce1-8b5c-1a8a30b4290e","dynasty":"唐","type":"诗"},{"author":"李白","paragraphs":["憶昔作少年，結交趙與燕。","金羈絡駿馬，錦帶橫龍泉。","寸心無疑事，所向非徒然。","晚節覺此疎，獵精草太玄。","空名束壯士，薄俗棄高賢。","中回聖明顧，揮翰凌雲煙。","騎虎不敢下，攀龍忽墮天。","還家守清真，孤潔勵秋蟬。","鍊丹費火石，採藥窮山川。","臥海不關人，租稅遼東田。","乘興忽復起，櫂歌溪中船。","臨醉謝葛强，山公欲倒鞭。","狂歌自此別，垂釣滄浪前。"],"title":"留別廣陵諸公","id":"a41c608f-94a2-53da-93a0-84cacec760eb","dynasty":"唐","type":"诗"},{"author":"李白","paragraphs":["玉瓶沽美酒，數里送君還。","繫馬垂楊下，銜盃大道間。","天邊看淥水，海上見青山。","興罷各分袂，何須醉別顏。"],"tags":["离别","赠别","友谊"],"title":"廣陵贈別","id":"9d9b4389-1c13-5acd-986c-43d84508a104","dynasty":"唐","type":"诗"},{"author":"李白","paragraphs":["天籟何參差，噫然大塊吹。","玄元包橐籥，紫氣何逶迤。","七葉運皇化，千齡光本支。","仙風生指樹，大雅歌螽斯。","諸王若鸞虬，肅穆列藩維。","哲兄錫茅土，聖代羅榮滋。","九卿領徐方，七步繼陳思。","伊昔全盛日，雄豪動京師。","冠劒朝鳳闕，樓船侍龍池。","鼓鐘出朱邸，金翠照丹墀。","君王一顧盼，選色獻蛾眉。","列戟十八年，未曾輙遷移。","大臣小喑鳴，謫竄天南垂。","長沙不足舞，貝錦且成詩。","佐郡浙江西，病閑絕驅馳。","階軒日苔蘚，鳥雀噪簷帷。","時乘平肩輿，出入畏人知。","北宅聊偃憩，歡愉恤惸嫠。","羞言梁苑地，烜赫耀旌旗。","兄弟八九人，吳秦各分離。","太賢達機兆，豈獨慮安危。","小子謝麟閣，雁行忝肩隨。","令弟字延陵，鳳毛出天姿。","清英神仙骨，芬馥茝蘭蕤。","夢得春草句，將非惠連誰。","深心紫河車，與我特相宜。","金膏猶罔象，玉液尚磷緇。","伏枕寄賓館，宛同清漳湄。","藥物多見饋，珍羞亦兼之。","誰道溟渤深，猶言淺恩慈。","鳴蟬遊子意，促織念歸期。","驕陽何太赫，海水爍龍龜。","百川盡凋枯，舟檝閣中逵。","策馬搖涼月，通宵出郊圻。","泣別目眷眷，傷心步遲遲。","願言保明德，王室佇清夷。","摻袂何所道，援毫投此辭。"],"title":"感時留別從兄徐王延年從弟延陵","id":"2954e4d2-a67c-5682-91a4-b71928f9ea2f","dynasty":"唐","type":"诗"},{"author":"李白","paragraphs":["借問剡中道，東南指越鄉。","舟從廣陵去，水入會稽長。","竹色溪下綠，荷花鏡裏香。","辭君向天姥，拂石臥秋霜。"],"tags":["描写水","写花","花","离别","写水"],"title":"別儲邕之剡中","id":"219f43cc-5d8a-5e21-89da-95b5555747e4","dynasty":"唐","type":"诗"},{"author":"李白","paragraphs":["海水昔飛動，三龍紛戰爭。","鍾山危波瀾，傾側駭奔鯨。","黃旗一掃蕩，割壤開吳京。","六代更霸王，遺跡見都城。","至今秦淮間，禮樂秀羣英。","地扇鄒魯學，詩騰顏謝名。","五月金陵西，祖余白下亭。","欲尋廬峰頂，先遶漢水行。","香爐紫煙滅，瀑布落太清。","若攀星辰去，揮手緬含情。"],"title":"留別金陵諸公","id":"4abf6cdd-2053-53c3-8300-966cba823a8d","dynasty":"唐","type":"诗"},{"author":"李白","paragraphs":["食出野田美，酒臨遠水傾。","東流若未盡，應見別離情。"],"title":"口號","id":"da3632b2-e25d-591d-9dfa-322ff245bb17","dynasty":"唐","type":"诗"},{"author":"李白","paragraphs":["風吹柳花滿店香，吳姬壓酒喚客嘗。","金陵子弟來相送，欲行不行各盡觴。","請君試問東流水，別意與之誰短長。"],"tags":["唐诗三百首","七言古诗","离别","饮酒"],"title":"金陵酒肆留別","id":"dba3dabc-3480-5e6d-ac59-19fa1f060e89","dynasty":"唐","type":"诗"},{"author":"李白","paragraphs":["驛亭三楊樹，正當白下門。","吳煙暝長條，漢水齧古根。","向來送行處，迴首阻笑言。","別後若見之，爲余一攀翻。"],"title":"金陵白下亭留別","id":"f257eeaf-a688-52c9-aeaf-05b928178910","dynasty":"唐","type":"诗"},{"author":"李白","paragraphs":["東林送客處，月出白猨啼。","笑別廬山遠，何煩過虎溪。"],"tags":["庐山","送别"],"title":"別東林寺僧","id":"4a895ddb-f5b5-505f-af8d-2239f1d5582e","dynasty":"唐","type":"诗"},{"author":"李白","paragraphs":["君家全盛日，台鼎何陸離。","斬鼇翼媧皇，鍊石補天維。","一迴日月顧，三入鳳皇池。","失勢青門傍，種瓜復幾時。","猶會衆賓客，三千光路岐。","皇恩雪憤懣，松柏含榮滋。","我非東牀人，令姊忝齊眉。","浪跡未出世，空名動京師。","適遭雲羅解，翻謫夜郎悲。","拙妻莫邪劒，及此二龍隨。","慙君湍波苦，千里遠從之。","白帝曉猨斷，黃牛過客遲。","遙瞻明月峽，西去益相思。"],"tags":["离别","伤感","抒怀","感慨"],"title":"竄夜郎於烏江留別宗十六璟","id":"fbe89bf1-e71c-517c-a736-9568f7b35edf","dynasty":"唐","type":"诗"},{"author":"李白","paragraphs":["龔子棲閑地，都無人世喧。","柳深陶令宅，竹暗辟疆園。","我去黃牛峽，遙愁白帝猨。","贈君卷葹草，心斷竟何言。"],"title":"留別龔處士","id":"22a99c8d-0c0e-5055-a9e3-da3433bf0cfe","dynasty":"唐","type":"诗"},{"author":"李白","paragraphs":["竄逐勿復哀，慚君問寒灰。","浮雲本無意，吹落章華臺。","遠別淚空盡，長愁心已摧。","二年吟澤畔，顦顇幾時迴。"],"title":"贈別鄭判官","id":"14b87635-95c7-5e83-a8dc-42574808473c","dynasty":"唐","type":"诗"},{"author":"李白","paragraphs":["故人西辭黃鶴樓，煙花三月下揚州。","孤帆遠影碧山盡，唯見長江天際流。"],"tags":["唐诗三百首","长江","黄鹤楼","离别","带有地名","小学古诗","地名","描写水","友情","写景","送别","七言绝句","水","名楼、庙宇","写水","四年级上册"],"title":"黃鶴樓送孟浩然之廣陵","id":"ffe4098e-44fd-5dbc-a882-414accc5b880","dynasty":"唐","type":"诗"},{"author":"李白","paragraphs":["秦欺趙氏璧，却入邯鄲宮。","本是楚家玉，還來荆山中。","丹彩瀉滄溟，精輝凌白虹。","青蠅一相點，流落此時同。","卓絕道門秀，談玄乃支公。","延蘿結幽居，剪竹繞芳叢。","涼花拂戶牖，天籟鳴虛空。","憶我初來時，蒲萄開景風。","今茲大火落，秋葉黃梧桐。","水色夢沅湘，長沙去何窮。","寄書訪衡嶠，但與南飛鴻。"],"title":"將遊衡嶽過漢陽雙松亭留別族弟浮屠談皓","id":"59bbcf89-d951-5e20-aba2-2891ab228ebd","dynasty":"唐","type":"诗"},{"author":"李白","paragraphs":["大梁白雲起，飄颻來南洲。","裴回蒼梧野，十見羅浮秋。","鼇抃山海傾，四溟揚洪流。","意欲託孤鳳，從之摩天遊。","鳳苦道路難，翱翔還崑丘。","不肯銜我去，哀鳴慙不周。","遠客謝主人，明珠難暗投。","拂拭倚天劒，西登岳陽樓。","長嘯萬里風，掃清胷中憂。","誰念劉越石，化爲繞指柔。"],"tags":["岳阳楼"],"title":"留別賈舍人至二首 一","id":"701cb1b0-d986-5379-8123-153acb3f660f","dynasty":"唐","type":"诗"},{"author":"李白","paragraphs":["秋風吹胡霜，凋此簷下芳。","折芳怨歲晚，離別悽以傷。","謬攀青瑣賢，延我於北堂。","君爲長沙客，我獨之夜郎。","勸此一杯酒，豈惟道路長。","割珠兩分贈，寸心貴不忘。","何必兒女仁，相看淚成行。"],"title":"留別賈舍人至二首 二","id":"e21f5e9e-0ec6-5d0c-87d2-9984bcc386e7","dynasty":"唐","type":"诗"},{"author":"李白","paragraphs":["渡遠荆門外，來從楚國遊。","山隨平野盡，江入大荒流。","月下飛天鏡，雲生結海樓。","仍連故鄉水，萬里送行舟。"],"tags":["唐诗三百首","长江","送别","五言律诗","初中古诗","八年级上册(课内)","思乡"],"title":"渡荆門送別","id":"4c026a93-d57b-568e-a03b-17ab071927fd","dynasty":"唐","type":"诗"},{"author":"李白","paragraphs":["秦出天下兵，蹴踏燕趙傾。","黃河飲馬竭，赤羽連天明。","太尉杖旄鉞，雲旗繞彭城。","三軍受號令，千里肅雷霆。","函谷絕飛鳥，武關擁連營。","意在斬巨鼇，何論鱠長鯨。","恨無左軍略，多愧魯連生。","拂劒照嚴霜，彫戈鬘胡纓。","願雪會稽恥，將期報恩榮。","半道謝病還，無因東南征。","亞夫未見顧，劇孟阻先行。","天奪壯士心，長吁別吳京。","金陵遇太守，倒屣相逢迎。","羣公咸祖餞，四座羅朝英。","初發臨滄觀，醉棲征虜亭。","舊國見秋月，長江流寒聲。","帝車信迴轉，河漢復縱橫。","孤鳳向西海，飛鴻辭北溟。","因之出寥廓，揮手謝公卿。"],"tags":["长江","黄河"],"title":"聞李太尉大舉秦兵百萬出征東南懦夫請纓冀申一割之用半道病還留別金陵崔侍御十九韻","id":"f1abb90b-db8f-558d-b6d4-1c66c65991f3","dynasty":"唐","type":"诗"},{"author":"李白","paragraphs":["西出蒼龍門，南登白鹿原。","欲尋商山皓，猶戀漢皇恩。","水國遠行邁，仙經深討論。","洗心向溪月，清耳敬亭猨。","築室在人境，閉門無世喧。","多君枉高駕，贈我以微言。","交乃意氣合，道因風雅存。","別離有相思，瑤瑟與金樽。"],"tags":["离别","不舍","友人"],"title":"別韋少府","id":"703e5d17-fe1b-5f16-8b08-0e1daef110f3","dynasty":"唐","type":"诗"},{"author":"李白","paragraphs":["白酒新熟山中歸，黃雞啄黍秋正肥。","呼童烹雞酌白酒，兒女嬉笑牽人衣。","高歌取醉欲自慰，起舞落日爭光輝。","游說萬乘苦不早，著鞭跨馬涉遠道。","會稽愚婦輕買臣，余亦辭家西入秦。","仰天大笑出門去，我輩豈是蓬蒿人。"],"title":"南陵別兒童入京","id":"ee65736b-dcde-53f9-bde3-86d3897c0384","dynasty":"唐","type":"诗"},{"author":"李白","paragraphs":["何處名僧到水西，乘舟弄月宿涇溪。","平明別我上山去，手攜金策踏雲梯。","騰身轉覺三天近，舉足迴看萬嶺低。","謔浪肯居支遁下，風流還與遠公齊。","此度別離何日見，相思一夜暝猨啼。"],"title":"別山僧","id":"9dd965e6-8bff-53a4-af35-cfeec02f7313","dynasty":"唐","type":"诗"},{"author":"李白","paragraphs":["王子析道論，微言破秋毫。","還歸布山隱，興入天雲高。","爾去安可遲，瑤草恐衰歇。","我心亦懷歸，屢夢松上月。","傲然遂獨往，長嘯開巖扉。","林壑久已蕪，石道生薔薇。","願言弄笙鶴，歲晚來相依。"],"title":"贈別王山人歸布山","id":"0eaa3e91-d83b-5316-bb15-cfa07cab852b","dynasty":"唐","type":"诗"},{"author":"李白","paragraphs":["楚水清若空，遙將碧海通。","人分千里外，興在一杯中。","谷鳥吟晴日，江猨嘯晚風。","平生不下淚，於此泣無窮。"],"tags":["描写水","友情","水","离别","写水"],"title":"江夏別宋之悌","id":"88e8f12b-6640-571b-9497-669550987302","dynasty":"唐","type":"诗"},{"author":"李白","paragraphs":["斗酒勿爲薄，寸心貴不忘。","坐惜故人去，偏令遊子傷。","離顏怨芳草，春思結垂楊。","揮手再三別，臨岐空斷腸。"],"tags":["离别","友人","送别"],"title":"南陽送客","id":"68a736a6-7e60-56ee-b9fb-4638a9671997","dynasty":"唐","type":"诗"},{"author":"李白","paragraphs":["張翰江東去，正值秋風時。","天清一鴈遠，海闊孤帆遲。","白日行欲暮，滄波杳難期。","吳洲如見月，千里幸相思。"],"tags":["离别","秋天"],"title":"送張舍人之江東","id":"dc77957b-a4c2-524e-b321-7cbf043388b3","dynasty":"唐","type":"诗"},{"author":"李白","paragraphs":["仙人東方生，浩蕩弄雲海。","沛然乘天遊，獨往失所在。","魏侯繼大名，本家聊攝城。","卷舒入元化，跡與古賢幷。","十三弄文史，揮筆如振綺。","辯折田巴生，心齊魯連子。","西涉清洛源，頗驚人世喧。","采秀臥王屋，因窺洞天門。","朅來遊嵩峰，羽客何雙雙。","朝攜月光子，暮宿玉女牕。","鬼谷上窈窕，龍潭下奔潨。","東浮汴河水，訪我三千里。","逸興滿吳雲，飄颻淛江汜。","揮手杭越間，樟亭望潮還。","濤卷海門石，雲橫天際山。","白馬走素車，雷奔駭心顏。","遙聞會稽美，且度耶溪水。","萬壑與千巖，崢嶸鏡湖裏。","秀色不可名，清輝滿江城。","人遊月邊去，舟在空中行。","此中久延佇，入剡尋王許。","笑讀曹娥碑，沈吟黃絹語。","天台連四明，日入向國清。","五峰轉月色，百里行松聲。","靈溪咨沿越，華頂殊超忽。","石梁橫青天，側足履半月。","忽然思永嘉，不憚海路賒。","挂席歷海嶠，迴瞻赤城霞。","赤城漸微沒，孤嶼前嶢兀。","水續萬古流，亭空千霜月。","縉雲川谷難，石門最可觀。","瀑布挂北斗，莫窮此水端。","噴壁灑素雪，空濛生晝寒。","却思惡溪去，寧懼惡溪惡。","咆哮七十灘，水石相噴薄。","路創李北海，巖開謝康樂。","松風和猨聲，搜索連洞壑。","徑出梅花橋，雙溪納歸潮。","落帆金華岸，赤松若可招。","沈約八詠樓，城西孤岧嶢。","岧嶢四荒外，曠望羣川會。","雲卷天地開，波連浙西大。","亂流新安口，北指嚴光瀨。","釣臺碧雲中，邈與蒼嶺對。","稍稍來吳都，裴回上姑蘇。","煙綿橫九疑，漭蕩見五湖。","目極心更遠，悲歌但長吁。","迴橈楚江濱，揮策揚子津。","身著日本裘，昂藏出風塵。","五月造我語，知非佁儗人。","相逢樂無限，水石日在眼。","徒干五諸侯，不致百金產。","吾友揚子雲，弦歌播清芬。","雖爲江寧宰，好與山公羣。","乘興但一行，且知我愛君。","君來幾何時，仙臺應有期。","東窗綠玉樹，定長三五枝。","至今天壇人，當笑爾歸遲。","我苦惜遠別，茫然使心悲。","黃河若不斷，白首長相思。"],"tags":["黄河","友人","送别","归隐","惋惜"],"title":"送王屋山人魏萬還王屋","id":"2e17ab3f-aca4-5f09-9d6b-26d89ee33015","dynasty":"唐","type":"诗"},{"author":"李白","paragraphs":["我來揚都市，送客回輕舠。","因誇楚太子，便覩廣陵濤。","仙尉趙家玉，英風凌四豪。","維舟至長蘆，目送煙雲高。","搖扇對酒樓，持袂把蟹螯。","前途儻相思，登嶽一長謠。"],"tags":["抒情","友人","送别"],"title":"送當塗趙少府赴長蘆","id":"6aee32f9-c00a-5b26-ac9c-85ceb1de1674","dynasty":"唐","type":"诗"},{"author":"李白","paragraphs":["聞道稽山去，偏宜謝客才。","千巖泉灑落，萬壑樹縈迴。","東海橫秦望，西陵遶越臺。","湖清霜鏡曉，濤白雪山來。","八月枚乘筆，三吳張翰杯。","此中多逸興，早晚向天台。"],"tags":["送别","山水"],"title":"送友人尋越中山水","id":"55522790-e3be-5aa4-a777-6bb937c43d6c","dynasty":"唐","type":"诗"},{"author":"李白","paragraphs":["與爾情不淺，忘筌已得魚。","玉臺挂寶鏡，持此意何如。","坦腹東牀下，由來志氣疎。","遙知向前路，擲果定盈車。"],"title":"送族弟凝之滁求婚崔氏","id":"1c1cce5d-43cf-5e5b-8935-a3c68003c348","dynasty":"唐","type":"诗"},{"author":"李白","paragraphs":["送君游梅湖，應見梅花發。","有使寄我來，無令紅芳歇。","暫行新林浦，定醉金陵月。","莫惜一鴈書，音塵坐胡越。"],"title":"送友人遊梅湖","id":"4e3aa326-5642-56a4-934b-9e0a16a3e122","dynasty":"唐","type":"诗"},{"author":"李白","paragraphs":["還聞天竺寺，夢想懷東越。","每年海樹霜，桂子落秋月。","送君遊此地，已屬流芳歇。","待我來歲行，相隨浮溟渤。"],"title":"送崔十二遊天竺寺","id":"779ff5f7-e3a8-51ca-bf18-75c69bbe04f4","dynasty":"唐","type":"诗"},{"author":"李白","paragraphs":["客有思天台，東行路超忽。","濤落浙江秋，沙明浦陽月。","今遊方厭楚，昨夢先歸越。","且盡秉燭歡，無辭凌晨發。","我家小阮賢，剖竹赤城邊。","詩人多見重，官燭未曾然。","興引登山屐，情催泛海船。","石橋如可度，攜手弄雲煙。"],"title":"送楊山人歸天台","id":"8a281058-c7c3-5fb4-88cc-475343b0dc05","dynasty":"唐","type":"诗"},{"author":"李白","paragraphs":["黃山四千仞，三十二蓮峰。","丹崖夾石柱，菡萏金芙蓉。","伊昔昇絕頂，下窺天目松。","仙人鍊玉處，羽化留餘蹤。","亦聞溫伯雪，獨往今相逢。","採秀辭五岳，攀巖歷萬重。","歸休白鵝嶺，渴飲丹砂井。","鳳吹我時來，雲車爾當整。","去去陵陽東，行行芳桂叢。","迴溪十六度，碧嶂盡晴空。","他日還相訪，乘橋躡綵虹。"],"tags":["黄山","写山","送别","写景","描写山"],"title":"送溫處士歸黃山白鵝峰舊居","id":"3afa7c84-27bc-5c99-9ecc-3b6b111d507b","dynasty":"唐","type":"诗"},{"author":"李白","paragraphs":["長桑曉洞視，五藏無全牛。","趙叟得祕訣，還從方士遊。","西過獲麟臺，爲我弔孔丘。","念別復懷古，潸然空淚流。"],"title":"送方士趙叟之東平","id":"18bcab80-6b3c-5748-bf48-1241345ce3af","dynasty":"唐","type":"诗"},{"author":"李白","paragraphs":["獵客張兔罝，不能挂龍虎。","所以青雲人，高歌在巖戶。","韓生信英彥，裴子含清真。","孔侯復秀出，俱與雲霞親。","峻節凌遠松，同衾臥盤石。","斧冰嗽寒泉，三子同二屐。","時時或乘興，往往雲無心。","出山揖牧伯，長嘯輕衣簪。","昨宵夢裏還，云弄竹溪月。","今晨魯東門，帳飲與君別。","雪崖滑去馬，蘿徑迷歸人。","相思若煙草，歷亂無冬春。"],"title":"送韓準裴政孔巢父還山","id":"b32a42c7-4024-58ce-af65-054df9d6ba3b","dynasty":"唐","type":"诗"},{"author":"李白","paragraphs":["大國置衡鏡，準平天地心。","羣賢無邪人，朗鑒窮情深。","吾君詠南風，衮冕彈鳴琴。","時泰多美士，京國會纓簪。","山苗落澗底，幽松出高岑。","夫子有盛才，主司得球琳。","流水非鄭曲，前行遇知音。","衣工剪綺繡，一悞傷千金。","何惜刀尺餘，不裁寒女衾。","我非彈冠者，感別但開襟。","空谷無白駒，賢人豈悲吟。","大道安棄物，時來或招尋。","爾見山吏部，當應無陸沈。"],"tags":["送别"],"title":"送楊少府赴選","id":"a66e9391-2a24-5a99-a1b3-1609f6450ba2","dynasty":"唐","type":"诗"},{"author":"李白","paragraphs":["龍虎謝鞭策，鵷鸞不司晨。","君看海上鶴，何似籠中鶉。","獨用天地心，浮雲乃吾身。","雖將簪組狎，若與煙霞親。","季父有英風，白眉超常倫。","一官即夢寐，脫屐歸西秦。","竇公敞華筵，墨客盡來臻。","燕歌落胡鴈，郢曲迴陽春。","征馬百度嘶，遊車動行塵。","躊躇未忍去，戀此四座人。","餞離駐高駕，惜別空殷勤。","何時竹林下，更與步兵鄰。"],"tags":["送别","饮酒","友情"],"title":"對雪奉餞任城六父秩滿歸京","id":"997a1604-2720-5412-bb9d-0ed263a55939","dynasty":"唐","type":"诗"},{"author":"李白","paragraphs":["堯沒三千歲，青松古廟存。","送行奠桂酒，拜舞清心魂。","日色促歸人，連歌倒芳樽。","馬嘶俱醉起，分手更何言。"],"title":"魯郡堯祠送吳五之瑯琊","id":"de9446ae-c9f3-5574-86db-be33af6d1ac9","dynasty":"唐","type":"诗"},{"author":"李白","paragraphs":["朝策犂眉騧，舉鞭力不堪。","强扶愁疾向何處，角巾微服堯祠南。","長楊掃地不見日，石門噴作金沙潭。","笑誇故人指絕境，山光水色青於藍。","廟中往往來擊鼓，堯本無心爾何苦。","門前長跪雙石人，有女如花日歌舞。","銀鞍繡轂往復迴，簸林蹶石鳴風雷。","遠煙空翠時明滅，白鷗歷亂長飛雪。","紅泥亭子赤闌干，碧流環轉青錦湍。","深沈百丈洞海底，那知不有蛟龍蟠。","君不見綠珠潭水流東海，綠珠紅粉沈光彩。","綠珠樓下花滿園，今日曾無一枝在。","昨夜秋聲閶闔來，洞庭木落騷人哀。","遂將三五少年輩，登高遠望形神開。","生前一笑輕九鼎，魏武何悲銅雀臺。","我歌白雲倚牕牖，爾聞其聲但揮手。","長風吹月度海來，遙勸仙人一杯酒。","酒中樂酣宵向分，舉觴酹堯堯可聞。","何不令臯繇擁篲橫八極，直上青天揮浮雲。","高陽小飲真瑣瑣，山公酩酊何如我。","竹林七子去道賒，蘭亭雄筆安足誇。","堯祠笑殺五湖水，至今顦悴空荷花。","爾向西秦我東越，暫向瀛洲訪金闕。","藍田太白若可期，爲余掃灑石上月。"],"tags":["洞庭湖","抒情","友人","送别","愤懑"],"title":"魯郡堯祠送竇明府薄華還西京","id":"b1218f65-6b79-560c-b9c1-4251344e16c0","dynasty":"唐","type":"诗"},{"author":"李白","paragraphs":["客自長安來，還歸長安去。","狂風吹我心，西挂咸陽樹。","此情不可道，此別何時遇。","望望不見君，連山起煙霧。"],"tags":["送别","惜别"],"title":"金鄉送韋八之西京","id":"e4876a8b-753f-5e3a-9ca1-4441641b0c70","dynasty":"唐","type":"诗"},{"author":"李白","paragraphs":["宋人不辨玉，魯賤東家丘。","我笑薛夫子，胡爲兩地遊。","黃金消衆口，白璧竟難投。","梧桐生蒺藜，綠竹乏佳實。","鳳凰宿誰家，遂與羣雞匹。","田家養老馬，窮士歸其門。","蛾眉笑躄者，賓客去平原。","却斬美人首，三千還駿奔。","毛公一挺劒，楚趙兩相存。","孟嘗習狡兔，三窟賴馮諼。","信陵奪兵符，爲用侯生言。","春申一何愚，刎首爲李園。","賢哉四公子，撫掌黃泉裏。","借問笑何人，笑人不好士。","爾去且勿諠，桃李竟何言。","沙丘無漂母，誰肯飯王孫。"],"title":"送薛九被讒去魯","id":"7cb74196-1387-5114-a2dd-553cd8e5da1b","dynasty":"唐","type":"诗"},{"author":"李白","paragraphs":["爾從咸陽來，問我何勞苦。","沐猴而冠不足言，身騎土牛滯東魯。","沈弟欲行凝弟留，孤飛一雁秦雲秋。","坐來黃葉落四五，北斗已挂西城樓。","絲桐感人弦亦絕，滿堂送君皆惜別。","卷簾見月清興來，疑是山陰夜中雪。","明日斗酒別，惆悵清路塵。","遙望長安日，不見長安人。","長安宮闕九天上，此地曾經爲近臣。","一朝復一朝，髮白心不改。","屈原憔悴滯江潭，亭伯流離放遼海。","折翮翻飛隨轉蓬，聞弦墜虛下霜空。","聖朝久棄青雲士，他日誰憐張長公。"],"title":"單父東樓秋夜送族弟沈之秦","id":"bdf7d546-c0d2-592a-8986-17ed79e6ee2b","dynasty":"唐","type":"诗"},{"author":"李白","paragraphs":["雪滿原野白，戎裝出盤遊。","揮鞭布獵騎，四顧登高丘。","兔起馬足間，蒼鷹下平疇。","喧呼相馳逐，取樂銷人憂。","舍此戒禽荒，微聲列齊謳。","鳴雞發晏堌，別雁驚淶溝。","西行有東音，寄與長河流。"],"title":"送族弟凝至晏堌","id":"ca6ad768-4746-527d-ab22-442c9d5d8bb8","dynasty":"唐","type":"诗"},{"author":"李白","paragraphs":["送別枯桑下，凋葉落半空。","我行懵道遠，爾獨知天風。","誰念張仲蔚，還依蒿與蓬。","何時一杯酒，更與李膺同。"],"title":"魯城北郭曲腰桑下送張子還嵩陽","id":"0032027e-f7f3-5a30-b314-ddbfabba89fa","dynasty":"唐","type":"诗"},{"author":"李白","paragraphs":["魯國一杯水，難容橫海鱗。","仲尼且不敬，況乃尋常人。","白玉換斗粟，黃金買尺薪。","閉門木葉下，始覺秋非春。","聞君向西遷，地即鼎湖鄰。","寶鏡匣蒼蘚，丹經埋素塵。","軒后上天時，攀龍遺小臣。","及此留惠愛，庶幾風化淳。","魯縞如白煙，五縑不成束。","臨行贈貧交，一尺重山岳。","相國齊晏子，贈行不及言。","託陰當樹李，忘憂當樹萱。","他日見張祿，綈袍懷舊恩。"],"title":"送魯郡劉長史遷弘農長史","id":"9ee27d96-826f-579f-9dc2-2a0217cd2496","dynasty":"唐","type":"诗"},{"author":"李白","paragraphs":["吾家青萍劍，操割有餘閑。","往來糾二邑，此去何時還。","鞍馬月橋南，光輝岐路間。","賢豪相追餞，却到棲霞山。","羣花散芳園，斗酒開離顏。","樂酣相顧起，征馬無由攀。"],"title":"送族弟單父主簿凝攝宋城主簿至郭南月橋却迴棲霞山留飲贈之","id":"c3cdddf1-0b94-5dd8-896f-de82734b6ed6","dynasty":"唐","type":"诗"},{"author":"李白","paragraphs":["醉別復幾日，登臨徧池臺。","何時石門路，重有金樽開。","秋波落泗水，海色明徂徠。","飛蓬各自遠，且盡手中杯。"],"tags":["送别","友情"],"title":"魯郡東石門送杜二甫","id":"a256864c-cb66-5e2b-91a1-a05c81971e05","dynasty":"唐","type":"诗"},{"author":"李白","paragraphs":["猛虎伏尺草，雖藏難蔽身。","有如張公子，骯髒在風塵。","豈無橫腰劒，屈彼淮陰人。","擊筑向北燕，燕歌易水濱。","歸來泰山上，當與爾爲鄰。"],"tags":["泰山"],"title":"魯郡堯祠送張十四遊河北","id":"f42d66fb-5791-511f-b10b-76c9af9517d4","dynasty":"唐","type":"诗"},{"author":"李白","paragraphs":["西江天柱遠，東越海門深。","去割慈親戀，行憂報國心。","好風吹落日，流水引長吟。","五月披裘者，應知不取金。"],"title":"杭州送裴大澤赴廬州長史","id":"2db4ad7b-4336-5b8b-9953-e0e0904a0111","dynasty":"唐","type":"诗"},{"author":"李白","paragraphs":["送君灞陵亭，灞水流浩浩。","上有無花之古樹，下有傷心之春草。","我向秦人問路岐，云是王粲南登之古道。","古道連綿走西京，紫闕落日浮雲生。","正當今夕斷腸處，黃鸝愁絕不忍聽。"],"tags":["送别","愁绪","友情","写景"],"title":"灞陵行送別","id":"ab5a6f49-d6be-544a-bb11-a80b0f53d834","dynasty":"唐","type":"诗"},{"author":"李白","paragraphs":["久辭榮祿遂初衣，曾向長生說息機。","真訣自從茅氏得，恩波寧阻洞庭歸。","瑤臺含霧星辰滿，仙嶠浮空島嶼微。","借問欲棲珠樹鶴，何年却向帝城飛。"],"tags":["洞庭湖"],"title":"送賀監歸四明應制","id":"12cfa538-27b4-5389-80f3-552db890e353","dynasty":"唐","type":"诗"},{"author":"李白","paragraphs":["天馬白銀鞍，親承明主歡。","鬬雞金宮裏，射鴈碧雲端。","堂上羅中貴，歌鍾清夜闌。","何言謫南國，拂劍坐長歎。","趙璧爲誰點，隋珠枉被彈。","聖朝多雨露，莫厭此行難。"],"title":"送竇司馬貶宜春","id":"eae15d0a-8b0d-58ca-9c62-8d9d5ec42761","dynasty":"唐","type":"诗"},{"author":"李白","paragraphs":["將軍出使擁樓船，江上旌旗拂紫煙。","萬里橫戈探虎穴，三杯拔劍舞龍泉。","莫道詞人無膽氣，臨行將贈繞朝鞭。"],"title":"送羽林陶將軍","id":"8626bec7-456e-58ee-a319-6893b1d9c7a9","dynasty":"唐","type":"诗"},{"author":"李白","paragraphs":["安西幕府多材雄，喧喧惟道三數公。","繡衣貂裘明積雪，飛書走檄如飄風。","朝辭明主出紫宮，銀鞍送別金城空。","天外飛霜下蔥海，火旗雲馬生光彩。","胡塞清塵幾日歸，漢家草綠遙相待。"],"title":"送程劉二侍郎兼獨孤判官赴安西幕府","id":"2034bb51-fadd-5bc6-b510-d4cb0410eba9","dynasty":"唐","type":"诗"},{"author":"李白","paragraphs":["攜妓東山去，春光半道催。","遙看若桃李，雙入鏡中開。"],"title":"送姪良攜二妓赴會稽戲有此贈","id":"d8181a68-773c-581b-86f0-f2ab0c13143b","dynasty":"唐","type":"诗"},{"author":"李白","paragraphs":["鏡湖流水漾清波，狂客歸舟逸興多。","山陰道士如相見，應寫黃庭換白鵝。"],"tags":["赠别","友情"],"title":"送賀賓客歸越","id":"018fedd6-fc22-5b66-8326-7a257573f9f5","dynasty":"唐","type":"诗"},{"author":"李白","paragraphs":["壽陽信天險，天險橫荆關。","苻堅百萬衆，遙阻八公山。","不假築長城，大賢在其間。","戰夫若熊虎，破敵有餘閑。","張子勇且英，少輕衛霍孱。","投軀紫髯將，千里望風顏。","勗爾効才略，功成衣錦還。"],"title":"送張遙之壽陽幕府","id":"b8dfe2fc-d316-5907-a673-27cf31880dc4","dynasty":"唐","type":"诗"},{"author":"李白","paragraphs":["何處可爲別，長安青綺門。","胡姬招素手，延客醉金樽。","臨當上馬時，我獨與君言。","風吹芳蘭折，日沒鳥雀喧。","舉手指飛鴻，此情難具論。","同歸無早晚，潁水有清源。"],"tags":["送别","归隐"],"title":"送裴十八圖南歸嵩山二首 一","id":"6d81c1c3-6445-5003-b7cd-410bbf9b3ef2","dynasty":"唐","type":"诗"},{"author":"李白","paragraphs":["君思潁水綠，忽復歸嵩岑。","歸時莫洗耳，爲我洗其心。","洗心得真情，洗耳徒買名。","謝公終一起，相與濟蒼生。"],"title":"送裴十八圖南歸嵩山二首 二","id":"a244692b-30dd-5529-ad5f-132a0c825f7b","dynasty":"唐","type":"诗"},{"author":"李白","paragraphs":["秦地見碧草，楚謠對清樽。","把酒爾何思，鷓鴣啼南園。","余欲羅浮隱，猶懷明主恩。","躊躇紫宮戀，孤負滄洲言。","終然無心雲，海上同飛翻。","相期乃不淺，幽桂有芳根。"],"title":"同王昌齡送族弟襄歸桂陽二首 一","id":"b743061e-06fa-5c87-b14e-2664147d3c77","dynasty":"唐","type":"诗"},{"author":"李白","paragraphs":["爾家何在瀟湘川，青莎白石長沙邊。","昨夢江花照江日，幾枝正發東牕前。","覺來欲往心悠然，魂隨越鳥飛南天。","秦雲連山海相接，桂水橫煙不可涉。","送君此去令人愁，風帆茫茫隔河洲。","春潭瓊草綠可折，西寄長安明月樓。"],"title":"同王昌齡送族弟襄歸桂陽二首 二","id":"5f967bb4-eb29-5448-9fd4-33f9b2ec2cfa","dynasty":"唐","type":"诗"},{"author":"李白","paragraphs":["六博爭雄好彩來，金盤一擲萬人開。","丈夫賭命報天子，當斬胡頭衣錦回。"],"title":"送外甥鄭灌從軍三首 一","id":"9b3793d4-89f3-5ce5-89ae-614f41ff4c27","dynasty":"唐","type":"诗"},{"author":"李白","paragraphs":["丈八蛇矛出隴西，彎弧拂箭白猨啼。","破胡必用龍韜策，積甲應將熊耳齊。"],"title":"送外甥鄭灌從軍三首 二","id":"a0919318-6ed1-59a8-bb36-8ec2b0e6d14c","dynasty":"唐","type":"诗"},{"author":"李白","paragraphs":["月蝕西方破敵時，及瓜歸日未應遲。","斬胡血變黃河水，梟首當懸白鵲旗。"],"tags":["黄河"],"title":"送外甥鄭灌從軍三首 三","id":"b3a05938-a2e1-59e1-8182-e06c72658cac","dynasty":"唐","type":"诗"},{"author":"李白","paragraphs":["吾祖吹橐籥，天人信森羅。","歸根復太素，羣動熙元和。","炎炎四真人，摛辯若濤波。","交流無時寂，楊墨日成科。","夫子聞洛誦，誇才才固多。","爲金好踊躍，久客方蹉跎。","道可束賣之，五寶溢山河。","勸君還嵩丘，開酌盼庭柯。","三花如未落，乘興一來過。"],"title":"送于十八應四子舉落第還嵩山","id":"d793e23d-75da-54da-be02-091f029fa44f","dynasty":"唐","type":"诗"},{"author":"李白","paragraphs":["尋陽五溪水，沿洄直入巫山裏。","勝境由來人共傳，君到南中自稱美。","送君別有八月秋，颯颯蘆花復益愁。","雲帆望遠不相見，日暮長江空自流。"],"tags":["长江"],"title":"送別","id":"692f273c-d9e8-5826-a4aa-b57f1eab284c","dynasty":"唐","type":"诗"},{"author":"李白","paragraphs":["漢家兵馬乘北風，鼓行而西破犬戎。","爾隨漢將出門去，剪虜若草收奇功。","君王按劍望邊色，旄頭已落胡天空。","匈奴繫頭數應盡，明年應入蒲萄宮。"],"title":"送族弟綰從軍安西","id":"5e2790f8-31db-5f92-a2be-9fa29dfbfea3","dynasty":"唐","type":"诗"},{"author":"李白","paragraphs":["入幕推英選，捐書事遠戎。","高談百戰術，鬱作萬夫雄。","起舞蓮花劍，行歌明月弓。","將飛天地陣，兵出塞垣通。","祖席留丹景，征麾拂彩虹。","旋應獻凱入，麟閣佇深功。"],"title":"送梁公昌從信安北征","id":"8213727f-b057-5d14-bf35-8f240beee29b","dynasty":"唐","type":"诗"},{"author":"李白","paragraphs":["西羌延國討，白起佐軍威。","劍決浮雲氣，弓彎明月輝。","馬行邊草綠，旌卷曙霜飛。","抗手凜相顧，寒風生鐵衣。"],"tags":["友人","写人","抱负","战争","写人诗"],"title":"送白利從金吾董將軍西征","id":"20dcb9c0-ca8a-5946-9624-decdfb1f587d","dynasty":"唐","type":"诗"},{"author":"李白","paragraphs":["六駁食猛虎，恥從駑馬羣。","一朝長鳴去，矯若龍行雲。","壯士懷遠略，志存解世紛。","周粟猶不顧，齊珪安肯分。","抱劍辭高堂，將投崔冠軍。","長策掃河洛，寧親歸汝墳。","當令千古後，麟閣著奇勳。"],"title":"送張秀才從軍","id":"e2b792fa-3e23-5833-958a-47c1d4d5c055","dynasty":"唐","type":"诗"},{"author":"李白","paragraphs":["幽燕沙雪地，萬里盡黃雲。","朝吹歸秋雁，南飛日幾羣。","中有孤鳳雛，哀鳴九天聞。","我乃重此鳥，綵章五色分。","胡爲雜凡禽，雛鶩輕賤君。","舉手捧爾足，疾心若火焚。","拂羽淚滿面，送之吳江濆。","去影忽不見，躊躇日將曛。"],"title":"送崔度還吳","id":"96098885-f27b-51cc-97c9-54b08674730e","dynasty":"唐","type":"诗"},{"author":"李白","paragraphs":["西施越溪女，明豔光雲海。","未入吳王宮殿時，浣紗古石今猶在。","桃李新開映古查，菖蒲猶短出平沙。","昔時紅粉照流水，今日青苔覆落花。","君去西秦適東越，碧山青江幾超忽。","若到天涯思故人，浣紗石上窺明月。"],"title":"送祝八之江東賦得浣紗石","id":"1b6a0bc3-595c-5ee2-b994-8fafaa691758","dynasty":"唐","type":"诗"},{"author":"李白","paragraphs":["朱亥已擊晉，侯嬴尚隱身。","時無魏公子，豈貴抱關人。","余亦不火食，遊梁同在陳。","空餘湛盧劍，贈爾託交親。"],"title":"送侯十一","id":"55246673-9e61-5b87-ae84-a12ab0c38e00","dynasty":"唐","type":"诗"},{"author":"李白","paragraphs":["魯客向西笑，君門若夢中。","霜凋逐臣髮，日憶明光宮。","復羨二龍去，才華冠世雄。","平衢騁高足，逸翰凌長風。","舞袖拂秋月，歌筵聞蚤鴻。","送君日千里，良會何由同。"],"tags":["送别","爱国","述志","赞美"],"title":"魯中送二從弟赴舉之西京","id":"6b7c7212-9b35-5d1d-85c0-ba38430daabc","dynasty":"唐","type":"诗"},{"author":"李白","paragraphs":["道隱不可見，靈書藏洞天。","吾師四萬劫，歷世遰相傳。","別杖留青竹，行歌躡紫煙。","離心無遠近，長在玉京懸。"],"title":"奉餞高尊師如貴道士傳道籙畢歸北海","id":"d9046846-70a7-57dd-bc0a-8e3287ec870d","dynasty":"唐","type":"诗"},{"author":"李白","paragraphs":["張翰黃花句，風流五百年。","誰人今繼作，夫子世稱賢。","再動游吳櫂，還浮入海船。","春光白門柳，霞色赤城天。","去國難爲別，思歸各未旋。","空餘賈生淚，相顧共悽然。"],"title":"金陵送張十一再遊東吳","id":"6bf1644b-7ff3-5048-9d26-fd17fa6d550f","dynasty":"唐","type":"诗"},{"author":"李白","paragraphs":["海水不滿眼，觀濤難稱心。","即知蓬萊石，却是巨鼇簪。","送爾遊華頂，令余發舃吟。","仙人居射的，道士住山陰。","禹穴尋溪入，雲門隔嶺深。","綠蘿秋月夜，相憶在鳴琴。"],"title":"送紀秀才遊越","id":"16c38597-8ae4-5e86-bbaf-34515cd5a389","dynasty":"唐","type":"诗"},{"author":"李白","paragraphs":["長沙陳太守，逸氣凌青松。","英主賜五馬，本是天池龍。","湘水迴九曲，衡山望五峰。","榮君按節去，不及遠相從。"],"tags":["衡山"],"title":"送長沙陳太守二首 一","id":"f2c0fef7-d866-5a26-9535-e5a920146566","dynasty":"唐","type":"诗"},{"author":"李白","paragraphs":["七郡長沙國，南連湘水濱。","定王垂舞袖，地窄不迴身。","莫小二千石，當安遠俗人。","洞庭鄉路遠，遙羨錦衣春。"],"tags":["洞庭湖"],"title":"送長沙陳太守二首 二","id":"98ba3488-c18d-5476-b7f7-777fe9745fd2","dynasty":"唐","type":"诗"},{"author":"李白","paragraphs":["關西楊伯起，漢日舊稱賢。","四代三公族，清風播人天。","夫子華陰居，開門對玉蓮。","何事歷衡霍，雲帆今始還。","君坐稍解顏，爲君歌此篇。","我固侯門士，謬登聖主筵。","一辭金華殿，蹭蹬長江邊。","二子魯門東，別來已經年。","因君此中去，不覺淚如泉。"],"tags":["长江"],"title":"送楊燕之東魯","id":"60369a0e-2637-5ff4-9f5b-c50da903686b","dynasty":"唐","type":"诗"},{"author":"李白","paragraphs":["我本不棄世，世人自棄我。","一乘無倪舟，八極縱遠柂。","燕客期躍馬，唐生安敢譏。","採珠勿驚龍，大道可暗歸。","故山有松月，遲爾翫清暉。"],"tags":["宴会","送别","抒怀","怀才不遇"],"title":"送蔡山人","id":"b8d9a5ad-8ebe-5bb2-b1d2-54d47ba19d94","dynasty":"唐","type":"诗"},{"author":"李白","paragraphs":["六月南風吹白沙，吳牛喘月氣成霞。","水國鬱蒸不可處，時炎道遠無行車。","夫子如何涉江路，雲帆嫋嫋金陵去。","高堂倚門望伯魚，魯中正是趨庭處。","我家寄在沙丘傍，三年不歸空斷腸。","君行既識伯禽子，應駕小車騎白羊。"],"title":"送蕭三十一之魯中兼問稚子伯禽","id":"57fce899-7469-54b5-9481-43e044726373","dynasty":"唐","type":"诗"},{"author":"李白","paragraphs":["我有萬古宅，嵩陽玉女峰。","長留一片月，挂在東溪松。","爾去掇仙草，菖蒲花紫茸。","歲晚或相訪，青天騎白龍。"],"tags":["友人","送别","感慨"],"title":"送楊山人歸嵩山","id":"25d4ac15-4420-5e9a-bc1e-f9ec8e7c959b","dynasty":"唐","type":"诗"},{"author":"李白","paragraphs":["海水不可解，連江夜爲潮。","俄然蒲嶼闊，岸去酒船遙。","惜別耐取醉，鳴榔且長謠。","天明爾當去，應便有風飄。"],"title":"送殷淑三首 一","id":"373571db-723e-5b5f-a14b-8b8c69a32626","dynasty":"唐","type":"诗"},{"author":"李白","paragraphs":["白鷺洲前月，天明送客回。","青龍山後日，早出海雲來。","流水無情去，征帆逐吹開。","相看不忍別，更進手中杯。"],"title":"送殷淑三首 二","id":"d0a098a1-acb1-5425-abcc-9abb01bbe858","dynasty":"唐","type":"诗"},{"author":"李白","paragraphs":["痛飲龍筇下，燈青月復寒。","醉歌驚白鷺，半夜起沙灘。"],"title":"送殷淑三首 三","id":"88e94558-a566-5f91-a6d3-0c1d4c2a2f79","dynasty":"唐","type":"诗"},{"author":"李白","paragraphs":["岑公相門子，雅望歸安石。","奕世皆夔龍，中台竟三拆。","至人達機兆，高揖九州伯。","奈何天地間，而作隱淪客。","貴道能全真，潛輝臥幽鄰。","探元入窅默，觀化游無垠。","光武有天下，嚴陵爲故人。","雖登洛陽殿，不屈巢由身。","余亦謝明主，今稱偃蹇臣。","登高覽萬古，思與廣成鄰。","蹈海寧受賞，還山非問津。","西來一搖扇，共拂元規塵。"],"title":"送岑徵君歸鳴臯山","id":"a8585edc-ea0d-53c9-9f06-3013944e35da","dynasty":"唐","type":"诗"},{"author":"李白","paragraphs":["魯客抱白鶴，別余往泰山。","初行若片雲，杳在青崖間。","高高至天門，日觀近可攀。","雲山望不及，此去何時還。"],"tags":["泰山","抒情","向往","写景"],"title":"送范山人歸泰山","id":"c70cf346-9768-582f-b697-79086035d695","dynasty":"唐","type":"诗"},{"author":"李白","paragraphs":["昔日繡衣何足榮，今宵貰酒與君傾。","暫就東山賒月色，酣歌一夜送泉明。"],"tags":["友人","送别","友谊"],"title":"送韓侍御之廣德","id":"41d2cc5f-db0a-5ad0-86c9-1fd1bf65def6","dynasty":"唐","type":"诗"},{"author":"李白","paragraphs":["我聞隱靜寺，山水多奇蹤。","巖種朗公橘，門深杯渡松。","道人制猛虎，振錫還孤峰。","他日南陵下，相期谷口逢。"],"title":"送通禪師還南陵隱靜寺","id":"c31255c5-9198-5ff6-805a-364c914407ca","dynasty":"唐","type":"诗"},{"author":"李白","paragraphs":["青山橫北郭，白水遶東城。","此地一爲別，孤蓬萬里征。","浮雲遊子意，落日故人情。","揮手自茲去，蕭蕭班馬鳴。"],"tags":["唐诗三百首","八年级上册(课外)","友情","写景","送别","五言律诗","初中古诗","惜别"],"title":"送友人","id":"7bfe4527-609a-5181-a3f4-eaa084ff2438","dynasty":"唐","type":"诗"},{"author":"李白","paragraphs":["斗酒渭城邊，壚頭醉不眠。","梨花千樹雪，楊葉萬條煙。","惜別傾壺醑，臨分贈馬鞭。","看君潁上去，新月到應圓。"],"tags":["抒情","饮酒","送别"],"title":"送別","id":"497f1a4e-f218-5e33-bc74-a6cf88e9eb47","dynasty":"唐","type":"诗"},{"author":"李白","paragraphs":["吳江女道士，頭戴蓮花巾。","霓衣不濕雨，特異陽臺雲。","足下遠遊履，凌波生素塵。","尋仙向南嶽，應見魏夫人。"],"tags":["衡山","送别","写人"],"title":"江上送女道士褚三清遊南嶽","id":"d6dfe0fb-c59b-5917-a4e7-53e3d1d4d2ac","dynasty":"唐","type":"诗"},{"author":"李白","paragraphs":["見說蠶叢路，崎嶇不易行。","山從人面起，雲傍馬頭生。","芳樹籠秦棧，春流遶蜀城。","升沉應已定，不必問君平。"],"tags":["抒情","送别","劝勉","山水"],"title":"送友人入蜀","id":"c5377838-3466-59c7-ad7d-b82c9d97adfe","dynasty":"唐","type":"诗"},{"author":"李白","paragraphs":["伯陽仙家子，容色如青春。","日月祕靈洞，雲霞辭世人。","化心養精魄，隱几窅天真。","莫作千年別，歸來城郭新。"],"title":"送李青歸南葉陽川","id":"c5f57a72-fc17-57a9-98d4-e06e22c7775e","dynasty":"唐","type":"诗"},{"author":"李白","paragraphs":["吾家白額駒，遠別臨東道。","他日相思一夢君，應得池塘生春草。"],"title":"送舍弟","id":"a830217d-ad22-5b0e-af28-2211dd0b9991","dynasty":"唐","type":"诗"},{"author":"李白","paragraphs":["水色南天遠，舟行若在虛。","遷人發佳興，吾子訪閑居。","日落看歸鳥，潭澄羨躍魚。","聖朝思賈誼，應降紫泥書。"],"tags":["抒情","送别"],"title":"送別得書字","id":"3ebc151f-be40-5ab7-9616-bececc9b7ac9","dynasty":"唐","type":"诗"},{"author":"李白","paragraphs":["試發清秋興，因爲吳會吟。","碧雲歛海色，流水折江心。","我有延陵劍，君無陸賈金。","艱難此爲別，惆悵一何深。"],"title":"送麴十少府","id":"1e2b6f1c-2c97-5034-87c6-e59b839c1de5","dynasty":"唐","type":"诗"},{"author":"李白","paragraphs":["秦帝淪玉鏡，留侯降氛氳。","感激黃石老，經過滄海君。","壯士揮金槌，報讐六國聞。","智勇冠終古，蕭陳難與羣。","兩龍爭鬬時，天地動風雲。","酒酣舞長劍，倉卒解漢紛。","宇宙初倒懸，鴻溝勢將分。","英謀信奇絕，夫子揚清芬。","胡月入紫微，三光亂天文。","高公鎮淮海，談笑却妖氛。","採爾幕中畫，戡難光殊勳。","我無燕霜感，玉石俱燒焚。","但灑一行淚，臨岐竟何云。"],"title":"送張秀才謁高中丞","id":"fa72ccf2-c458-57e2-bb37-1bf1918ba65d","dynasty":"唐","type":"诗"},{"author":"李白","paragraphs":["桑落洲渚連，滄江無雲煙。","潯陽非剡水，忽見子猷船。","飄然欲相近，來遲杳若仙。","人乘海上月，帆落湖中天。","一覩無二諾，朝懽更勝昨。","爾則吾惠連，吾非爾康樂。","朱紱白銀章，上官佐鄱陽。","松門拂中道，石鏡迴清光。","搖扇及于越，水亭風氣涼。","與爾期此亭，期在秋月滿。","時過或未來，兩鄉心已斷。","吳山對楚岸，彭蠡當中州。","相思定如此，有窮盡年愁。"],"title":"尋陽送弟昌峒鄱陽司馬作","id":"52ef3faa-c629-5034-8728-0d29ef5ecdbe","dynasty":"唐","type":"诗"},{"author":"李白","paragraphs":["少年費白日，歌笑矜朱顏。","不知忽已老，喜見春風還。","惜別且爲歡，裴回桃李間。","看花飲美酒，聽鳥臨晴山。","向晚竹林寂，無人空閉關。"],"title":"餞校書叔雲","id":"8ef393ad-f79b-5002-b01b-abe0da18b69f","dynasty":"唐","type":"诗"},{"author":"李白","paragraphs":["彭蠡將天合，姑蘇在日邊。","寧親候海色，欲動孝廉船。","窈窕晴江轉，參差遠岫連。","相思無晝夜，東泣似長川。"],"title":"送王孝廉覲省","id":"5e3b1c47-651f-57ec-8dba-7e9bbc014e0f","dynasty":"唐","type":"诗"},{"author":"李白","paragraphs":["秀才何翩翩，王許回也賢。","暫別廬江守，將遊京兆天。","秋山宜落日，秀水出寒烟。","欲折一枝桂，還來雁沼前。"],"tags":["写人","赞美","写景","写人诗"],"title":"同吳王送杜秀芝赴舉入京","id":"70dff647-07b8-5fff-a46c-fca47f74ef15","dynasty":"唐","type":"诗"},{"author":"李白","paragraphs":["昔別若夢中，天涯忽相逢。","洞庭破秋月，縱酒開愁容。","贈劍刻玉字，延平兩蛟龍。","送君不盡意，書及雁迴峯。"],"tags":["洞庭湖"],"title":"洞庭醉後送絳州呂使君果流澧州","id":"c3e0b7b0-b1c6-549a-bdec-8afd5f01ba6f","dynasty":"唐","type":"诗"},{"author":"李白","paragraphs":["衡山蒼蒼入紫冥，下看南極老人星。","迴飆吹散五峰雪，往往飛花落洞庭。","氣清嶽秀有如此，郎將一家拖金紫。","門前食客亂浮雲，世人皆比孟嘗君。","江上送行無白璧，臨歧惆悵若爲分。"],"tags":["衡山","洞庭湖","不舍","送别","写景"],"title":"與諸公送陳郎將歸衡陽","id":"2280691e-d8fe-587f-9c2a-2ad7234d07b2","dynasty":"唐","type":"诗"},{"author":"李白","paragraphs":["廓落青雲心，交結黃金盡。","富貴翻相忘，令人忽自哂。","蹭蹬鬢毛斑，盛時難再還。","巨源咄石生，何事馬蹄間。","綠蘿長不厭，却欲還東山。","君爲魯曾子，拜揖高堂裏。","叔繼趙平原，偏承明主恩。","風霜推獨坐，旌節鎮雄藩。","虎士秉金鉞，蛾眉開玉樽。","才高幕下去，義重林中言。","水宿五溪月，霜啼三峽猨。","東風春草綠，江上候歸軒。"],"tags":["送别","写人","赞美"],"title":"送趙判官赴黔府中丞叔幕","id":"d2d58e92-66d3-5b78-94b3-95a605dbd9d5","dynasty":"唐","type":"诗"},{"author":"李白","paragraphs":["水國秋風夜，殊非遠別時。","長安如夢裏，何日是歸期。"],"tags":["送别","抒怀","壮志未酬"],"title":"送陸判官往琵琶峽","id":"3d88534b-bae0-5f4b-9a7b-3924871fa571","dynasty":"唐","type":"诗"},{"author":"李白","paragraphs":["玉壺挈美酒，送別強爲歡。","大火南星月，長郊北路難。","殷王期負鼎，汶水起垂竿。","莫學東山臥，參差老謝安。"],"title":"送梁四歸東平","id":"2ff71219-8f2c-5ca3-8688-2daad73c1898","dynasty":"唐","type":"诗"},{"author":"李白","paragraphs":["雪點翠雲裘，送君黃鶴樓。","黃鶴振玉羽，西飛帝王州。","鳳無瑯玕實，何以贈遠遊。","裴回相顧影，淚下漢江流。"],"tags":["黄鹤楼"],"title":"江夏送友人","id":"cdfc0922-342f-5cd1-9717-86d5c945b6d7","dynasty":"唐","type":"诗"},{"author":"李白","paragraphs":["瑤草寒不死，移植滄江濱。","東風灑雨露，會入天地春。","予若洞庭葉，隨波送逐臣。","思歸未可得，書此謝情人。"],"tags":["洞庭湖","赠别","春天"],"title":"送郄昂謫巴中","id":"2ad26c45-6052-59d8-bb38-199db537d36f","dynasty":"唐","type":"诗"},{"author":"李白","paragraphs":["欲別心不忍，臨行情更親。","酒傾無限月，客醉幾重春。","藉草依流水，攀花贈遠人。","送君從此去，迴首泣迷津。"],"title":"江夏送張丞","id":"69425087-7ef7-5c03-a2ed-559ea7347e2f","dynasty":"唐","type":"诗"},{"author":"李白","paragraphs":["白鷺拳一足，月明秋水寒。","人驚遠飛去，直向使君灘。"],"tags":["思乡","写景"],"title":"賦得白鷺鷥送宋少府入三峽","id":"12dd491f-fe08-5cd2-a74a-f32e9b71c3ed","dynasty":"唐","type":"诗"},{"author":"李白","paragraphs":["初發强中作，題詩與惠連。","多慚一日長，不及二龍賢。","西塞當中路，南風欲進船。","雲峰出遠海，帆影挂清川。","禹穴藏書地，匡山種杏田。","此行俱有適，遲爾早歸旋。"],"tags":["庐山"],"title":"送二季之江東","id":"abad3b01-c532-5fb1-a4be-63668045daa0","dynasty":"唐","type":"诗"},{"author":"李白","paragraphs":["桂水分五嶺，衡山朝九疑。","鄉關渺安西，流浪將何之。","素色愁明湖，秋渚晦寒姿。","疇昔紫芳意，已過黃髮期。","君王縱疎散，雲壑借巢夷。","爾去之羅浮，我還憩峨眉。","中闊道萬里，霞月遙相思。","如尋楚狂子，瓊樹有芳枝。"],"tags":["衡山"],"title":"江西送友人之羅浮","id":"9e2ff2bc-7f83-589b-9bf0-7db591c03531","dynasty":"唐","type":"诗"},{"author":"李白","paragraphs":["棄我去者昨日之日不可留，亂我心者今日之日多煩憂。","長風萬里送秋雁，對此可以酣高樓。","蓬萊文章建安骨，中間小謝又清發。","俱懷逸興壯思飛，欲上青天覽日月。","抽刀斷水水更流，舉杯銷愁愁更愁。","人生在世不稱意，明朝散髮弄扁舟。"],"tags":["唐诗三百首","八年级下册(课外)","七言古诗","初中古诗","哲理","离别","抒怀","水","豪迈"],"title":"宣州謝朓樓餞別校書叔雲","id":"9b1a2ccf-ce6f-53ae-8335-6f23142b62e8","dynasty":"唐","type":"诗"},{"author":"李白","paragraphs":["君即劉越石，雄豪冠當時。","淒清橫吹曲，慷慨扶風詞。","虎嘯俟騰躍，雞鳴遭亂離。","千金市駿馬，萬里逐王師。","結交樓煩將，侍從羽林兒。","統兵捍吳越，豺虎不敢窺。","大勳竟莫敘，已過秋風吹。","秉鉞有季公，凜然負英姿。","寄深且戎幕，望重必台司。","感激一然諾，縱橫兩無疑。","伏奏歸北闕，鳴騶忽西馳。","列將咸出祖，英僚惜分離。","斗酒滿四筵，歌嘯宛溪湄。","君攜東山妓，我詠北門詩。","貴賤交不易，恐傷中園葵。","昔贈紫騮駒，今傾白玉巵。","同歡萬斛酒，未足解相思。","此別又千里，秦吳渺天涯。","月明關山苦，水劇隴頭悲。","借問幾時還，春風入黃池。","無令長相憶，折斷綠楊枝。"],"tags":["离别","写人","赞美"],"title":"宣城送劉副使入秦","id":"85b0cc7d-6fa5-5e51-b523-4a4e7dff47af","dynasty":"唐","type":"诗"},{"author":"李白","paragraphs":["涇川三百里，若耶羞見之。","錦石照碧山，兩邊白鷺鷥。","佳境千萬曲，客行無歇時。","上有琴高水，下有陵陽祠。","仙人不見我，明月空相知。","問我何事來，盧敖結幽期。","蓬山振雄筆，繡服揮清詞。","江湖發秀色，草木含榮滋。","置酒送惠連，吾家稱白眉。","愧無海嶠作，敢闕河梁詩。","見爾復幾朝，俄然告將離。","中流漾彩鷁，列岸叢金羈。","歎息蒼梧鳳，分棲瓊樹枝。","清晨各飛去，飄落天南垂。","望極落日盡，秋深暝猨悲。","寄情與流水，但有長相思。"],"title":"涇川送族弟錞","id":"ed2d7b2f-5705-5e32-aa10-27d7b6b7e4cd","dynasty":"唐","type":"诗"},{"author":"李白","paragraphs":["秀色發江左，風流奈若何。","仲文了不還，獨立揚清波。","載酒五松山，頹然白雲歌。","中天度落月，萬里遙相過。","撫酒惜此月，流光畏蹉跎。","明日別離去，連峰鬱嵯峨。"],"title":"五松山送殷淑","id":"0603e9a8-9fb8-5caf-9710-a0f036fb7fb6","dynasty":"唐","type":"诗"},{"author":"李白","paragraphs":["放歌倚東樓，行子期曉發。","秋風渡江來，吹落山上月。","主人出美酒，滅燭延清光。","二崔向金陵，安得不盡觴。","水客弄歸櫂，雲帆卷輕霜。","扁舟敬亭下，五兩先飄揚。","峽石入水花，碧流日更長。","思君無歲月，西笑阻河梁。"],"title":"送崔氏昆季之金陵","id":"7902a7d9-fd07-57ce-90f8-37736d3d3be7","dynasty":"唐","type":"诗"},{"author":"李白","paragraphs":["鸞乃鳳之族，翱翔紫雲霓。","文章輝五色，雙在瓊樹棲。","一朝各飛去，鳳與鸞俱啼。","炎赫五月中，朱曦爍河堤。","爾從泛舟役，使我心魂悽。","秦地無碧草，南雲喧鼓鼙。","君王減玉膳，早起思鳴雞。","漕引救關輔，疲人免塗泥。","宰相作霖雨，農夫得耕犂。","靜者伏草間，羣才滿金閨。","空手無壯士，窮居使人低。","送君登黃山，長嘯倚天梯。","小舟若鳧鴈，大舟若鯨鯢。","開帆散長風，舒卷與雲齊。","日入牛渚晦，蒼然夕煙迷。","相思定何許，杳在洛陽西。"],"tags":["黄山"],"title":"登黃山凌歊臺送族弟溧陽尉濟充泛舟赴華陰","id":"b5afb5c3-9a34-5f79-ad33-321f6e275830","dynasty":"唐","type":"诗"},{"author":"李白","paragraphs":["黃鶴西樓月，長江萬里情。","春風三十度，空憶武昌城。","送爾難爲別，銜杯惜未傾。","湖連張樂地，山逐泛舟行。","諾爲楚人重，詩傳謝朓清。","滄浪吾有曲，寄入櫂歌聲。"],"tags":["长江","离别","友人","送别"],"title":"送儲邕之武昌","id":"dadd1385-7017-509d-bb76-5cb265405ad4","dynasty":"唐","type":"诗"},{"author":"李白","paragraphs":["一尉居倏忽，梅生有僊骨。","三事或可羞，匈奴哂千秋。","壯士屈黃綬，浪跡寄滄洲。","昨觀荆峴作，如從雲漢遊。","老夫當暮矣，蹀足懼驊騮。"],"title":"詶談少府","id":"aba2646d-acc3-5af1-9905-3c1b339426ca","dynasty":"唐","type":"诗"},{"author":"李白","paragraphs":["桃竹書筒綺繡文，良工巧妙稱絕羣。","靈心圓映三江月，彩質疊成五色雲。","中藏寶訣峨眉去，千里提攜長憶君。"],"title":"詶宇文少府見贈桃竹書筒","id":"5266eb8f-e729-53c4-a57d-2966007deaad","dynasty":"唐","type":"诗"},{"author":"李白","paragraphs":["五月梅始黃，蠶凋桑柘空。","魯人重織作，機杼鳴簾櫳。","顧余不及仕，學劍來山東。","舉鞭訪前途，獲笑汶上翁。","下愚忽壯士，未足論窮通。","我以一箭書，能取聊城功。","終然不受賞，羞與時人同。","西歸去直道，落日昏陰虹。","此去爾勿言，甘心爲轉蓬。"],"tags":["抒情","述志","抱负"],"title":"五月東魯行荅汶上君","id":"2c187bd1-c710-55c6-9174-43b8b4fa1904","dynasty":"唐","type":"诗"},{"author":"李白","paragraphs":["白露見日滅，紅顏隨霜凋。","別君若俯仰，春芳辭秋條。","泰山嵯峨夏雲在，疑是白波漲東海。","散爲飛雨川上來，遙帷却卷清浮埃。","知君獨坐青軒下，此時結念同所懷。","我閉南樓看道書，幽簾清寂在仙居。","曾無好事來相訪，賴爾高文一起予。"],"tags":["泰山","怀人","山","写景"],"title":"早秋單父南樓詶竇公衡","id":"df91b838-e778-55fa-9059-0847fec73b82","dynasty":"唐","type":"诗"},{"author":"李白","paragraphs":["問余何意栖碧山，笑而不荅心自閑。","桃花流水窅然去，別有天地非人間。"],"title":"山中問荅","id":"4d2891b4-79bd-59da-8b8f-06672acc6230","dynasty":"唐","type":"诗"},{"author":"李白","paragraphs":["領得烏紗帽，全勝白接䍦。","山人不照鏡，稚子道相宜。"],"title":"荅友人贈烏紗帽","id":"1b8f6c24-709f-5c8f-bac9-f71091be9c8a","dynasty":"唐","type":"诗"},{"author":"李白","paragraphs":["上黨碧松煙，夷陵丹砂末。","蘭麝凝珍墨，精光乃堪掇。","黃頭奴子雙鴉鬟，錦囊養之懷袖間。","今日贈予蘭亭去，興來灑筆會稽山。"],"title":"詶張司馬贈墨","id":"344e45e4-dad4-5064-9394-721c2060e795","dynasty":"唐","type":"诗"},{"author":"李白","paragraphs":["青蓮居士謫仙人，酒肆藏名三十春。","湖州司馬何須問，金粟如來是後身。"],"title":"荅湖州迦葉司馬問白是何人","id":"4c931c51-4d24-50ef-b241-81ccc08dcba3","dynasty":"唐","type":"诗"},{"author":"李白","paragraphs":["河伯見海若，傲然誇秋水。","小物昧遠圖，寧知通方士。","多君紫霄意，獨往蒼山裏。","地古寒雲深，巖高長風起。","初登翠微嶺，復憩金沙泉。","踐苔朝霜滑，弄波夕月圓。","飲彼石下流，結蘿宿溪煙。","鼎湖夢淥水，龍駕空茫然。","早行子午關，却登山路遠。","拂琴聽霜猨，滅燭乃星飯。","人煙無明異，鳥道絕往返。","攀厓倒青天，下視白日晚。","既過石門隱，還唱石潭歌。","涉雪搴紫芳，濯纓想清波。","此人不可見，此地君自過。","爲余謝風泉，其如幽意何。"],"title":"荅長安崔少府叔封遊終南翠微寺太宗皇帝金沙泉見寄","id":"ad694708-0cf8-5139-957f-f82d7bae57f4","dynasty":"唐","type":"诗"},{"author":"李白","paragraphs":["朔雲橫高天，萬里起秋色。","壯士心飛揚，落日空歎息。","長嘯出原野，凜然寒風生。","幸遭聖明時，功業猶未成。","奈何懷良圖，鬱悒獨愁坐。","杖策尋英豪，立談乃知我。","崔公生民秀，緬邈青雲姿。","制作參造化，託諷含神祇。","海嶽尚可傾，吐諾終不移。","是時霜飆寒，逸興臨華池。","起舞拂長劍，四座皆揚眉。","因得窮懽情，贈我以新詩。","又結汗漫期，九垓遠相待。","舉身憩蓬壺，濯足弄滄海。","從此凌倒景，一去無時還。","朝遊明光宮，暮入閶闔關。","但得長把袂，何必嵩丘山。"],"title":"詶崔五郎中","id":"84bc7038-cb9f-5949-b9fc-64fe09dbcc56","dynasty":"唐","type":"诗"},{"author":"李白","paragraphs":["青鳥海上來，今朝發何處。","口銜雲錦字，與我忽飛去。","鳥去凌紫煙，書留綺窗前。","開緘方一笑，乃是故人傳。","故人深相勗，憶我勞心曲。","離居在咸陽，三見秦草綠。","置書雙袂間，引領不暫閑。","長望杳難見，浮雲橫遠山。"],"tags":["怀人","抒情","友人"],"title":"以詩代書荅元丹丘","id":"532d4012-82bb-5af1-ba3d-947a59e82b85","dynasty":"唐","type":"诗"},{"author":"李白","paragraphs":["君還石門日，朱火始改木。","春草如有情，山中尚含綠。","折芳愧遙憶，永路當自勗。","遠見故人心，平生以此足。","巨海納百川，麟閣多才賢。","獻書入金闕，酌醴奉瓊筵。","屢忝白雲唱，恭聞黃竹篇。","恩光照拙薄，雲漢希騰遷。","銘鼎倘云逐，扁丹方渺然。","我留在金門，君去臥丹壑。","未果三山期，遙欣一丘樂。","玄珠寄象罔，赤水非寥廓。","願狎東海鷗，共營西山藥。","棲巖君寂滅，處世余龍蠖。","良辰不同賞，永日應閑居。","鳥吟簷間樹，花落窗下書。","緣溪見綠篠，隔岫窺紅蕖。","採薇行笑歌，眷我情何已。","月出石鏡間，松鳴風琴裏。","得心自虛妙，外物空頹靡。","身世如兩忘，從君老煙水。"],"title":"金門荅蘇秀才","id":"6878c3e7-9dc0-5c38-b259-ed61a3edc0ce","dynasty":"唐","type":"诗"},{"author":"李白","paragraphs":["遊子東南來，自宛適京國。","飄然無心雲，倏忽復西北。","訪戴昔未偶，尋嵇此相得。","愁顏發新懽，終宴敘前識。","閻公漢庭舊，沈鬱富才力。","價重銅龍樓，聲高重門側。","寧期此相遇，華館陪遊息。","積雪明遠峰，寒城鎖春色。","主人蒼生望，假我青雲翼。","風水如見資，投竿佐皇極。"],"title":"詶坊州王司馬與閻正字對雪見贈","id":"f0a705d9-0936-554a-896d-1a1f18ab7e98","dynasty":"唐","type":"诗"},{"author":"李白","paragraphs":["魯酒若琥珀，汶魚紫錦鱗。","山東豪吏有俊氣，手攜此物贈遠人。","意氣相傾兩相顧，斗酒雙魚表情素。","雙鰓呀呷鰭鬣張，蹳刺銀盤欲飛去。","呼兒拂几霜刃揮，紅肌花落白雪霏。","爲君下筯一餐飽，醉著金鞍上馬歸。"],"tags":["友人","写人","友谊","写人诗"],"title":"詶中都小吏攜斗酒雙魚於逆旅見贈","id":"82ab6196-4783-5fb4-8b47-b0adda854951","dynasty":"唐","type":"诗"},{"author":"李白","paragraphs":["月出魯城東，明如天上雪。","魯女驚莎雞，鳴機應秋節。","當君相思夜，火落金風高。","河漢挂戶牖，欲濟無輕舠。","我昔辭林丘，雲龍忽相見。","客星動太微，朝去洛陽殿。","爾來得茂彥，七葉仕漢餘。","身爲下邳客，家有圯橋書。","傅說未夢時，終當起巖野。","萬古騎辰星，光輝照天下。","與君各未遇，長策委蒿萊。","寶刀隱玉匣，鏽澀空莓苔。","遂令世上愚，輕我土與灰。","一朝攀龍去，鼃黽安在哉？","故山定有酒，與爾傾金罍。"],"title":"詶張卿夜宿南陵見贈","id":"a1245da3-b984-5d57-8c1d-40d4f18c4382","dynasty":"唐","type":"诗"},{"author":"李白","paragraphs":["黃鶴東南來，寄書寫心曲。","倚松開其緘，憶我腸斷續。","不以千里遙，命駕來相招。","中逢元丹丘，登嶺宴碧霄。","對酒忽思我，長嘯臨清飆。","蹇予未相知，茫茫綠雲垂。","俄然素書及，解此長渴飢。","策馬望山月，途窮造階墀。","喜茲一會面，若覩瓊樹枝。","憶君我遠來，我懽方速至。","開顏酌美酒，樂極忽成醉。","我情既不淺，君意方亦深。","相知兩相得，一顧輕千金。","且向山客笑，與君論素心。"],"title":"詶岑勳見尋就元丹丘對酒相待以詩見招","id":"4c0fe7ed-f490-563c-86b4-53910cd81c9f","dynasty":"唐","type":"诗"},{"author":"李白","paragraphs":["一身自瀟灑，萬物何囂諠。","拙薄謝明時，棲閑歸故園。","二季過舊壑，四鄰馳華軒。","衣劍照松宇，賓徒光石門。","山童薦珍果，野老開芳樽。","上陳樵漁事，下敘農圃言。","昨來荷花滿，今見蘭苕繁。","一笑復一歌，不知夕景昏。","醉罷同所樂，此情難具論。"],"title":"荅從弟幼成過西園見贈","id":"f7449d4d-c0ee-5224-9af9-0355e1543515","dynasty":"唐","type":"诗"},{"author":"李白","paragraphs":["學道三千春，自言羲和人。","軒蓋宛若夢，雲松長相親。","偶將二公合，復與三山鄰。","喜結海上契，自爲天外賓。","鸞翮我先鎩，龍性君莫馴。","朴散不尚古，時訛皆失真。","勿踏荒溪坡，朅來浩然津。","薜帶何辭楚，桃源堪避秦。","世迫且離別，心在期隱淪。","酬贈非炯誡，永言銘佩紳。"],"title":"詶王補闕惠翼莊廟宋丞泚贈別","id":"28413ae6-f901-59f7-ba3b-f394ecda80be","dynasty":"唐","type":"诗"},{"author":"李白","paragraphs":["雨色秋來寒，風嚴清江爽。","孤高繡衣人，瀟灑青霞賞。","平生多感激，忠義非外獎。","禍連積怨生，事及徂川往。","楚邦有壯士，鄢郢翻掃蕩。","申包哭秦庭，泣血將安仰。","鞭屍辱已及，堂上羅宿莽。","頗似今之人，蟊賊陷忠讜。","渺然一水隔，何由稅歸鞅。","日夕聽猨怨，懷賢盈夢想。"],"tags":["写雨","同情","写风","秋天","风","写人","雨"],"title":"詶裴侍御對雨感時見贈","id":"8cc6c296-4e64-540b-9385-7c28a223f154","dynasty":"唐","type":"诗"},{"author":"李白","paragraphs":["嚴陵不從萬乘遊，歸臥空山釣碧流。","自是客星辭帝座，元非太白醉揚州。"],"title":"詶崔侍御","id":"61cafc4e-b762-5534-a050-7795cab99b43","dynasty":"唐","type":"诗"},{"author":"李白","paragraphs":["昨翫西城月，青天垂玉鉤。","朝沽金陵酒，歌吹孫楚樓。","忽憶繡衣人，乘船往石頭。","草裹烏紗巾，倒被紫綺裘。","兩岸拍手笑，疑是王子猷。","酒客十數公，崩騰醉中流。","謔浪櫂海客，喧呼傲陽侯。","半道逢吳姬，卷簾出揶揄。","我憶君到此，不知狂與羞。","一月一見君，三杯便回橈。","舍舟共連袂，行上南渡橋。","興發歌綠水，秦客爲之搖。","雞鳴復相招，清宴逸雲霄。","贈我數百字，字字凌風飆。","繫之衣裘上，相憶每長謠。"],"title":"翫月金陵城西孫楚酒樓達曙歌吹日晚乘醉著紫綺裘烏紗巾與酒客數人櫂歌秦淮往石頭訪崔四侍御","id":"16bd5767-e1b8-5689-a9d2-9a23f70bedbe","dynasty":"唐","type":"诗"},{"author":"李白","paragraphs":["太華三芙蓉，明星玉女峰。","尋仙下西嶽，陶令忽相逢。","問我將何事，湍波歷幾重。","貂裘非季子，鶴氅似王恭。","謬忝燕臺召，而陪郭隗蹤。","水流知入海，雲去或從龍。","樹繞蘆洲月，山鳴鵲鎮鐘。","還期如可訪，台嶺蔭長松。"],"tags":["华山"],"title":"江上答崔宣城","id":"dd80efb8-a14f-55af-9703-864793a1a714","dynasty":"唐","type":"诗"},{"author":"李白","paragraphs":["常聞玉泉山，山洞多乳窟。","仙鼠如白鴉，倒懸清溪月。","茗生此中石，玉泉流不歇。","根柯灑芳津，採服潤肌骨。","叢老卷綠葉，枝枝相接連。","曝成仙人掌，似拍洪崖肩。","舉世未見之，其名定誰傳。","宗英乃禪伯，投贈有佳篇。","清鏡燭無鹽，顧慚西子妍。","朝坐有餘興，長吟播諸天。"],"title":"答族姪僧中孚贈玉泉仙人掌茶","id":"b2cc718a-c93a-5932-a959-b4e9b37f9dcb","dynasty":"唐","type":"诗"},{"author":"李白","paragraphs":["君同鮑明遠，邀彼休上人。","鼓琴亂白雪，秋變江上春。","瑤草綠未衰，攀翻寄情親。","相思兩不見，流淚空盈巾。"],"title":"詶裴侍御留岫師彈琴見寄","id":"e132811b-8fe3-55ce-aa79-b4f43912c70f","dynasty":"唐","type":"诗"},{"author":"李白","paragraphs":["張衡殊不樂，應有四愁詩。","慙君錦繡段，贈我慰相思。","鴻鵠復矯翼，鳳凰憶故池。","榮樂一如此，商山老紫芝。"],"title":"張相公出鎮荆州尋除太子詹事余時流夜郎行至江夏與張公去千里公因太府丞王昔使車寄羅衣二事及五月五日贈余詩余答以此詩","id":"681a5dbf-b4c6-51d5-a0b8-2b51eddf7698","dynasty":"唐","type":"诗"},{"author":"李白","paragraphs":["黃鶴高樓已槌碎，黃鶴仙人無所依。","黃鶴上天訴玉帝，卻放黃鶴江南歸。","神明太守再雕飾，新圖粉壁還芳菲。","一州笑我爲狂客，少年往往來相譏。","君平簾下誰家子，云是遼東丁令威。","作詩調我驚逸興，白雲遶筆窗前飛。","待取明朝酒醒罷，與君爛漫尋春暉。"],"tags":["黄鹤楼"],"title":"醉後荅丁十八以詩譏余搥碎黃鶴樓","id":"83c91d28-f1af-5ce2-806e-9be60e0a59f4","dynasty":"唐","type":"诗"},{"author":"李白","paragraphs":["君至石頭驛，寄書黃鶴樓。","開緘識遠意，速此南行舟。","風水無定準，湍波或滯留。","憶昨新月生，西簷若瓊鉤。","今來何所似，破鏡懸清秋。","恨不三五明，平湖泛澄流。","此歡竟莫遂，狂殺王子猷。","巴陵定遙遠，持贈解人憂。"],"tags":["洞庭湖","黄鹤楼"],"title":"荅裴侍御先行至石頭驛以書見招期月滿泛洞庭","id":"cc2b3ac6-f274-502c-8276-6259d928a38f","dynasty":"唐","type":"诗"},{"author":"李白","paragraphs":["虹霓掩天光，哲后起康濟。","應運生夔龍，開元掃氛翳。","太微廓金鏡，端拱清遐裔。","輕塵集嵩嶽，虛點盛明意。","謬揮紫泥詔，獻納青雲際。","讒惑英主心，恩疎佞臣計。","仿徨庭闕下，歎息光陰逝。","未作仲宣詩，先流賈生涕。","挂帆秋江上，不爲雲羅制。","山海向東傾，百川無盡勢。","我於鴟夷子，相去千餘歲。","運闊英達稀，同風遙執袂。","登艫望遠水，忽見滄浪枻。","高士何處來，虛舟渺安繫。","衣貌本淳古，文章多佳麗。","延引故鄉人，風義未淪替。","顧侯達語默，權子識通蔽。","曾是無心雲，俱爲此留滯。","雙萍易飄轉，獨鶴思凌厲。","明晨去瀟湘，共謁蒼梧帝。"],"title":"荅高山人兼呈權顧二侯","id":"cc57077e-7f8d-547b-8170-c14b68abc34e","dynasty":"唐","type":"诗"},{"author":"李白","paragraphs":["昔獻長楊賦，天開雲雨歡。","當時待詔承明裏，皆道揚雄才可觀。","勅賜飛龍二天馬，黃金絡頭白玉鞍。","浮雲蔽日去不返，總爲秋風摧紫蘭。","角巾東出商山道，採秀行歌詠芝草。","路逢園綺笑向人，兩君解來一何好。","聞道金陵龍虎盤，還同謝朓望長安。","千峰夾水向秋浦，五松名山當夏寒。","銅井炎爐歊九天，赫如鑄鼎荆山前。","陶公瞿鑠呵赤電，回祿睢盱揚紫煙。","此中豈是久留處，便欲燒丹從列仙。","愛聽松風且高臥，颼颼吹盡炎氛過。","登崖獨立望九州，陽春欲奏誰相和。","聞君往年遊錦城，章仇尚書倒屣迎。","飛箋洛繹奏明主，天書降問迴恩榮。","骯髒不能就珪組，至今空揚高蹈名。","夫子工文絕世奇，五松新作天下推。","吾非謝尚邀彥伯，異代風流各一時。","一時相逢樂在今，袖拂白雲開素琴，彈爲三峽流泉音。","從茲一別武陵去，去後桃花春水深。"],"title":"荅杜秀才五松見贈","id":"3e53154a-1cac-5a81-a47f-867a3846f4ea","dynasty":"唐","type":"诗"},{"author":"李白","paragraphs":["韓衆騎白鹿，西往華山中。","玉女千餘人，相隨在雲空。","見我傳祕訣，精誠與天通。","何意到陵陽，遊目送飛鴻。","天子昔避狄，與君亦乘驄。","擁兵五陵下，長策遏胡戎。","時泰解繡衣，脫身若飛蓬。","鸞鳳翻羽翼，啄粟坐樊籠。","海鶴一笑之，思歸向遼東。","黃山過石柱，巘崿上攢叢。","因巢翠玉樹，忽見浮丘公。","又引王子喬，吹笙舞松風。","朗詠紫霞篇，請開蘂珠宮。","步綱繞碧落，倚樹招青童。","何日可攜手，遺形入無窮。"],"tags":["黄山","九华山"],"title":"至陵陽山登天柱石詶韓侍御見招隱黃山","id":"6863cc9d-dce0-5818-9505-8836271d39de","dynasty":"唐","type":"诗"},{"author":"李白","paragraphs":["爾有鳥跡書，相招琴溪飲。","手跡尺素中，如天落雲錦。","讀罷向空笑，疑君在我前。","長吟字不滅，懷袖且三年。"],"title":"詶崔十五見招","id":"2fc05c38-6ae0-5579-9e63-ed58bec24c37","dynasty":"唐","type":"诗"},{"author":"李白","paragraphs":["昨夜吳中雪，子猷佳興發。","萬里浮雲卷碧山，青天中道流孤月。","孤月滄浪河漢清，北斗錯落長庚明。","懷余對酒夜霜白，玉牀金井水崢嶸。","人生飄忽百年內，且須酣暢萬古情。","君不能狸膏金距學鬬雞，坐令鼻息吹虹霓。","君不能學哥舒橫行青海夜帶刀，西屠石堡取紫袍。","吟詩作賦北牕裏，萬言不直一杯水。","世人聞此皆掉頭，有如東風射馬耳。","魚目亦笑我，請與明月同。","驊騮拳跼不能食，蹇驢得志鳴春風。","折楊皇華合流俗，晉君聽琴枉清角。","巴人誰肯和陽春，楚地由來賤奇璞。","黃金散盡交不成，白首爲儒身被輕。","一談一笑失顏色，蒼蠅貝錦喧謗聲。","曾參豈是殺人者，讒言三及慈母驚。","與君論心握君手，榮辱於余亦何有。","孔聖猶聞傷鳳麟，董龍更是何雞狗。","一生傲岸苦不諧，恩疎媒勞志多乖。","嚴陵高揖漢天子，何必長劍拄頤事玉階。","達亦不足貴，窮亦不足悲。","韓信羞將絳灌比，禰衡恥逐屠沽兒。","君不見李北海，英風豪氣今何在？君不見裴尚書，土墳三尺蒿棘居。","少年早欲五湖去，見此彌將鐘鼎疎。"],"tags":["长诗","抒情","叙事"],"title":"荅王十二寒夜獨酌有懷","id":"7c262a53-9634-5e87-ac27-8f26dc54f438","dynasty":"唐","type":"诗"},{"author":"李白","paragraphs":["朝涉白水源，暫與人俗疎。","島嶼佳境色，江天涵清虛。","目送去海雲，心閑遊川魚。","長歌盡落日，乘月歸田廬。"],"title":"遊南陽白水登石激作","id":"d92083fd-92ea-5935-8364-45a5842cdc57","dynasty":"唐","type":"诗"},{"author":"李白","paragraphs":["惜彼落日暮，愛此寒泉清。","西輝逐流水，蕩漾遊子情。","空歌望雲月，曲盡長松聲。"],"tags":["抒情","思乡","纪游"],"title":"遊南陽清泠泉","id":"724780ba-b688-5777-a45a-38b9ed2f74d2","dynasty":"唐","type":"诗"},{"author":"李白","paragraphs":["雁度秋色遠，日靜無雲時。","客心不自得，浩漫將何之。","忽憶范野人，閑園養幽姿。","茫然起逸興，但恐行來遲。","城壕失往路，馬首迷荒陂。","不惜翠雲裘，遂爲蒼耳欺。","入門且一笑，把臂君爲誰。","酒客愛秋蔬，山盤薦霜梨。","他筵不下筯，此席忘朝飢。","酸棗垂北郭，寒瓜蔓東籬。","還傾四五酌，自詠猛虎詞。","近作十日歡，遠爲千載期。","風流自簸蕩，謔浪偏相宜。","酣來上馬去，却笑高陽池。"],"tags":["豪放","饮酒","友情"],"title":"尋魯城北范居士失道落蒼耳中見范置酒摘蒼耳作","id":"443b5cb4-3eb3-554f-abe4-6580c15be7fb","dynasty":"唐","type":"诗"},{"author":"李白","paragraphs":["日落沙明天倒開，波搖石動水縈迴。","輕舟泛月尋溪轉，疑是山隱雪後來。"],"title":"東魯門泛舟二首 一","id":"05457dff-b550-530c-918c-e8b50a5dec93","dynasty":"唐","type":"诗"},{"author":"李白","paragraphs":["水作青龍盤石堤，桃花夾岸魯門西。","若教月下乘舟去，何啻風流到剡溪。"],"title":"東魯門泛舟二首 二","id":"957abd4b-1b3f-58c3-8007-efe6c07ec885","dynasty":"唐","type":"诗"},{"author":"李白","paragraphs":["傾暉速短炬，走海無停川。","冀餐圓丘草，欲以還頹年。","此事不可得，微生若浮煙。","駿發跨名駒，雕弓控鳴弦。","鷹豪魯草白，狐兔多肥鮮。","邀遮相馳逐，遂出城東田。","一掃四野空，喧呼鞍馬前。","歸來獻所獲，炮炙宜霜天。","出舞兩美人，飄颻若雲仙。","留歡不知疲，清曉方來旋。"],"title":"秋獵孟諸夜歸置酒單父東樓觀妓","id":"7b51d5c4-6e8f-5957-916e-53f619eab46b","dynasty":"唐","type":"诗"},{"author":"李白","paragraphs":["四月上泰山，石屏御道開。","六龍過萬壑，澗谷隨縈迴。","馬跡遶碧峯，于今滿青苔。","飛流灑絕巘，水急松聲哀。","北眺崿嶂奇，傾崖向東摧。","洞門閉石扇，地底興雲雷。","登高望蓬瀛，想象金銀臺。","天門一長嘯，萬里清風來。","玉女四五人，飄颻下九垓。","含笑引素手，遺我流霞杯。","稽首再拜之，自愧非仙才。","曠然小宇宙，棄世何悠哉。"],"tags":["泰山"],"title":"遊泰山六首 一","id":"5d2a3646-b445-5f11-91ad-b5aaaf303102","dynasty":"唐","type":"诗"},{"author":"李白","paragraphs":["清曉騎白鹿，直上天門山。","山際逢羽人，方瞳好容顏。","捫蘿欲就語，却掩青雲關。","遺我鳥跡書，飄然落巖間。","其字乃上古，讀之了不閑。","感此三歎息，從師方未還。"],"tags":["泰山","天门山"],"title":"遊泰山六首 二","id":"4337339f-a783-5a49-858d-d00cbb3e4cea","dynasty":"唐","type":"诗"},{"author":"李白","paragraphs":["平明登日觀，舉手開雲關。","精神四飛揚，如出天地間。","黃河從西來，窈窕入遠山。","憑崖攬八極，目盡長空閑。","偶然值青童，綠髮雙雲鬟。","笑我晚學仙，蹉跎凋朱顏。","躊躇忽不見，浩蕩難追攀。"],"tags":["泰山","黄河"],"title":"遊泰山六首 三","id":"8678cd0b-762a-573f-b320-5dc82602f903","dynasty":"唐","type":"诗"},{"author":"李白","paragraphs":["清齋三千日，裂素寫道經。","吟誦有所得，衆神衛我形。","雲行信長風，颯若羽翼生。","攀崖上日觀，伏檻窺東溟。","海色動遠山，天雞已先鳴。","銀臺出倒景，白浪翻長鯨。","安得不死藥，高飛向蓬瀛。"],"tags":["泰山"],"title":"遊泰山六首 四","id":"2cb525ba-5a83-578a-a837-7e41f8637c3c","dynasty":"唐","type":"诗"},{"author":"李白","paragraphs":["日觀東北傾，兩崖夾雙石。","海水落眼前，天光遙空碧。","千峯爭攢聚，萬壑絕凌歷。","緬彼鶴上仙，去無雲中跡。","長松入雲漢，遠望不盈尺。","山花異人間，五月雪中白。","終當遇安期，於此鍊玉液。"],"tags":["泰山"],"title":"遊泰山六首 五","id":"d64b7663-a4a6-5a20-901b-331c7e5e155b","dynasty":"唐","type":"诗"},{"author":"李白","paragraphs":["朝飲王母池，暝投天門關。","獨抱綠綺琴，夜行青山間。","山明月露白，夜靜松風歇。","仙人遊碧峯，處處笙歌發。","寂靜娛清暉，玉真連翠微。","想象鸞鳳舞，飄颻龍虎衣。","捫天摘匏瓜，恍惚不憶歸。","舉手弄清淺，誤攀織女機。","明晨坐相失，但見五雲飛。"],"tags":["泰山"],"title":"遊泰山六首 六","id":"e6819412-62bf-57ba-85da-b4bf502887d0","dynasty":"唐","type":"诗"},{"author":"李白","paragraphs":["明宰試舟楫，張燈宴華池。","文招梁苑客，歌動郢中兒。","月色望不盡，空天交相宜。","令人欲泛海，只待長風吹。"],"title":"秋夜與劉碭山泛宴喜亭池","id":"f63c2ddd-f1e7-54c4-8d46-5c7640415218","dynasty":"唐","type":"诗"},{"author":"李白","paragraphs":["碧草已滿地，柳與梅爭春。","謝公自有東山妓，金屏笑坐如花人。","今日非昨日，明日還復來。","白髮對綠酒，強歌心已摧。","君不見梁王池上月，昔照梁王樽酒中。","梁王已去明月在，黃鸝愁醉啼春風。","分明感激眼前事，莫惜醉臥桃園東。"],"title":"攜妓登梁王棲霞山孟氏桃園中","id":"9d3844f5-9fa6-5293-bc81-2593d5994bed","dynasty":"唐","type":"诗"},{"author":"李白","paragraphs":["挂席凌蓬丘，觀濤憩樟樓。","三山動逸興，五馬同遨遊。","天竺森在眼，松風颯驚秋。","覽雲測變化，弄水窮清幽。","疊嶂隔遙海，當軒寫歸流。","詩成傲雲月，佳趣滿吳洲。"],"title":"與從姪杭州刺史良遊天竺寺","id":"82a4b2f9-d764-52f1-b4af-089f08107749","dynasty":"唐","type":"诗"},{"author":"李白","paragraphs":["楚臣傷江楓，謝客拾海月。","懷沙去瀟湘，挂席泛溟渤。","蹇予訪前跡，獨往造窮髮。","古人不可攀，去若浮雲沒。","願言弄倒景，從此鍊真骨。","華頂窺絕溟，蓬壺望超忽。","不知青春度，但怪綠芳歇。","空持釣鼇心，從此謝魏闕。"],"tags":["抒情","写景","友人"],"title":"同友人舟行遊台越作","id":"ed25544e-e85c-58a8-8da1-3c1907a60282","dynasty":"唐","type":"诗"},{"author":"李白","paragraphs":["暮從碧山下，山月隨人歸。","却顧所來徑，蒼蒼橫翠微。","相攜及田家，童稚開荆扉。","綠竹入幽徑，青蘿拂行衣。","歡言得所憩，美酒聊共揮。","長歌吟松風，曲盡河星稀。","我醉君復樂，陶然共忘機。"],"tags":["唐诗三百首","终南山","五言古诗","田园","写景","饮酒"],"title":"下終南山過斛斯山人宿置酒","id":"dbf64d14-b21b-529b-a2f4-e7d68e4606bf","dynasty":"唐","type":"诗"},{"author":"李白","paragraphs":["君登金華省，我入銀臺門。","幸遇聖明主，俱承雲雨恩。","復此休浣時，閑爲疇昔言。","却話山海事，宛然林壑存。","明湖思曉月，疊嶂憶清猿。","何由返初服，田野醉芳樽。"],"title":"朝下過盧郎中敘舊遊","id":"ef80b839-b920-582c-a624-38c469020fb2","dynasty":"唐","type":"诗"},{"author":"李白","paragraphs":["羽林十二將，羅列應星文。","霜仗懸秋月，霓旌卷夜雲。","嚴更千戶肅，清樂九天聞。","日出瞻佳氣，蔥蔥繞聖君。"],"title":"侍從遊宿溫泉宮作","id":"e7d48704-e5b5-5b3c-a53e-7d8caac23519","dynasty":"唐","type":"诗"},{"author":"李白","paragraphs":["歌鼓燕趙兒，魏姝弄鳴絲。","粉色豔日彩，舞袖拂花枝。","把酒顧美人，請歌邯鄲詞。","清箏何繚繞，度曲綠雲垂。","平原君安在，科斗生古池。","座客三千人，于今知有誰。","我輩不作樂，但爲後代悲。"],"title":"邯鄲南亭觀妓","id":"1b3ceacc-9147-5449-8fe6-cd3aca236c2d","dynasty":"唐","type":"诗"},{"author":"李白","paragraphs":["行歌入谷口，路盡無人躋。","攀崖度絕壑，弄水尋迴溪。","雲從石上起，客到花間迷。","淹留未盡興，日落羣峯西。"],"title":"春日遊羅敷潭","id":"602a0db3-774f-527c-855d-9a3c3975a47e","dynasty":"唐","type":"诗"},{"author":"李白","paragraphs":["裴公有僊標，拔俗數千丈。","澹蕩滄洲雲，飄颻紫霞想。","剖竹商洛間，政成心已閑。","蕭條出世表，冥寂閉玄關。","我來屬芳節，解榻時相悅。","褰帷對雲峯，揚袂指松雪。","蹔出東城邊，遂遊西巖前。","橫天聳翠壁，噴壑鳴紅泉。","尋幽殊未歇，愛此春光發。","溪傍饒名花，石上有好月。","命駕歸去來，露華生翠苔。","淹留惜將晚，復聽清猨哀。","清猨斷人腸，遊子思故鄉。","明發首東路，此懽焉可忘。"],"title":"春陪商州裴使君遊石娥溪","id":"d802bcc9-93f6-5b76-b2da-5ec8344113f9","dynasty":"唐","type":"诗"},{"author":"李白","paragraphs":["初謂鵲山近，寧知湖水遙。","此行殊訪戴，自可緩歸橈。"],"title":"陪從祖濟南太守泛鵲山湖三首 一","id":"faa20e4f-dbd7-58cd-9538-34429532d856","dynasty":"唐","type":"诗"},{"author":"李白","paragraphs":["湖闊數千里，湖光搖碧山。","湖西正有月，獨送李膺還。"],"title":"陪從祖濟南太守泛鵲山湖三首 二","id":"927cdd13-e0fa-5deb-81ce-e7ef02598c6d","dynasty":"唐","type":"诗"},{"author":"李白","paragraphs":["水入北湖去，舟從南浦回。","遙看鵲山轉，却似送人來。"],"title":"陪從祖濟南太守泛鵲山湖三首 三","id":"d60393ca-7221-520f-9cd6-0b19cb1944b4","dynasty":"唐","type":"诗"},{"author":"李白","paragraphs":["昔聞顏光祿，攀龍宴京湖。","樓船入天鏡，帳殿開雲衢。","君王歌大風，如樂豐沛都。","延年獻佳作，邈與詩人俱。","我來不及此，獨立鍾山孤。","楊宰穆清風，芳聲騰海隅。","英僚滿四座，粲若瓊林敷。","鷁首弄倒景，蛾眉綴明珠。","新弦採梨園，古舞嬌吳歈。","曲度繞雲漢，聽者皆歡娛。","雞棲何嘈嘈，沿月沸笙竽。","古之帝宮苑，今乃人樵蘇。","感此勸一觴，願君覆瓢壺。","榮盛當作樂，無令後賢吁。"],"tags":["春天","宴会","感慨"],"title":"春日陪楊江寧及諸官宴北湖感古作","id":"cff822cf-8ad1-5e08-a66e-2e7c8173940b","dynasty":"唐","type":"诗"},{"author":"李白","paragraphs":["爾恐碧草晚，我畏朱顏移。","愁看楊花飛，置酒正相宜。","歌聲送落日，舞影迴清池。","今夕不盡杯，留歡更邀誰。"],"title":"宴鄭參卿山池","id":"73a022e7-c368-57bb-ae0c-9eee7e61880e","dynasty":"唐","type":"诗"},{"author":"李白","paragraphs":["淪老臥江海，再歡天地清。","病閑久寂寞，歲物徒芬榮。","借君西池遊，聊以散我情。","掃雪松下去，捫蘿石道行。","謝公池塘上，春草颯已生。","花枝拂人來，山鳥向我鳴。","田家有美酒，落日與之傾。","醉罷弄歸月，遙欣稚子迎。"],"title":"遊謝氏山亭","id":"8bf95c15-57cd-590e-9c1b-04f1387e8968","dynasty":"唐","type":"诗"},{"author":"李白","paragraphs":["青天有月來幾時，我今停杯一問之。","人攀明月不可得，月行却與人相隨。","皎如飛鏡臨丹闕，綠烟滅盡清輝發。","但見宵從海上來，寧知曉向雲間沒。","白兔擣藥秋復春，嫦娥孤棲與誰鄰。","今人不見古時月，今月曾經照古人。","古人今人若流水，共看明月皆如此。","唯願當歌對酒時，月光長照金樽裏。"],"tags":["咏物","哲理","月亮","咏物诗","抒怀"],"title":"把酒問月","id":"4c122f02-86f1-591d-bc81-61dd52ff7717","dynasty":"唐","type":"诗"},{"author":"李白","paragraphs":["遠公愛康樂，爲我開禪關。","蕭然松石下，何異清涼山。","花將色不染，水與心俱閑。","一坐度小劫，觀空天地間。"],"title":"同族姪評事黯遊昌禪師山池二首 一","id":"8bff962f-159a-5c88-a7f0-356abab4055a","dynasty":"唐","type":"诗"},{"author":"李白","paragraphs":["客來花雨際，秋水落金池。","片石寒青錦，疎楊挂綠絲。","高僧拂玉柄，童子獻霜梨。","惜去愛佳景，煙蘿欲暝時。"],"title":"同族姪評事黯遊昌禪師山池二首 二","id":"e926cc09-a3a3-5ac3-8048-98059f7461d2","dynasty":"唐","type":"诗"},{"author":"李白","paragraphs":["置酒延落景，金陵鳳凰臺。","長波寫萬古，心與雲俱開。","借問往昔時，鳳凰爲誰來。","鳳凰去已久，正當今日迴。","明君越羲軒，天老坐三台。","豪士無所用，彈弦醉金罍。","東風吹山花，安可不盡杯。","六帝沒幽草，深宮冥綠苔。","置酒勿復道，歌鐘但相催。"],"title":"金陵鳳凰臺置酒","id":"94160ae7-ae26-59ae-9e39-dd09f19c362e","dynasty":"唐","type":"诗"},{"author":"李白","paragraphs":["披君貂襜褕，對君白玉壺。","雪花酒上滅，頓覺夜寒無。","客有桂陽至，能吟山鷓鴣。","清風動窗竹，越鳥起相呼。","持此足爲樂，何煩笙與竽。"],"title":"秋浦清溪雪夜對酒客有唱山鷓鴣者","id":"3261cd0e-7ca4-5c8d-b8f3-badd87f258ae","dynasty":"唐","type":"诗"},{"author":"李白","paragraphs":["康樂上官去，永嘉遊石門。","江亭有孤嶼，千載跡猶存。","我來游秋浦，三入桃陂源。","千峯照積雪，萬壑盡啼猨。","興與謝公合，文因周子論。","掃厓去落葉，席月開清樽。","溪當大樓南，溪水正南奔。","迴作玉鏡潭，澄明洗心魂。","此中得佳境，可以絕囂喧。","清夜方歸來，酣歌出平原。","別後經此地，爲余謝蘭蓀。"],"title":"與周剛清溪玉鏡潭宴別","id":"11cc4ac0-8b64-5c2c-9fdd-3c1434e8f048","dynasty":"唐","type":"诗"},{"author":"李白","paragraphs":["何處夜行好，月明白笴陂。","山光搖積雪，猨影挂寒枝。","但恐佳景晚，小令歸櫂移。","人來有清興，及此有相思。"],"title":"遊秋浦白笴陂二首 一","id":"204c01b7-47a8-59d0-a057-6e191fdb0f68","dynasty":"唐","type":"诗"},{"author":"李白","paragraphs":["白笴夜長嘯，爽然溪谷寒。","魚龍動陂水，處處生波瀾。","天借一明月，飛來碧雲端。","故鄉不可見，腸斷正西看。"],"title":"遊秋浦白笴陂二首 二","id":"66ef7cd0-2f05-5d0d-a460-1d145db55cbd","dynasty":"唐","type":"诗"},{"author":"李白","paragraphs":["曲巷幽人宅，高門大士家。","池開照膽鏡，林吐破顏花。","綠水藏春日，青軒祕晚霞。","若聞弦管妙，金谷不能誇。"],"title":"宴陶家亭子","id":"36145483-0d04-571e-89b6-ca1587080ecc","dynasty":"唐","type":"诗"},{"author":"李白","paragraphs":["搖曳帆在空，清流順歸風。","詩因鼓吹發，酒爲劒歌雄。","對舞青樓妓，雙鬟白玉童。","行雲且莫去，留醉楚王宮。"],"title":"在水軍宴韋司馬樓船觀妓","id":"ae02b0af-7021-5ec7-a4c9-8232d1839ff8","dynasty":"唐","type":"诗"},{"author":"李白","paragraphs":["紺殿橫江上，青山落鏡中。","岸迴沙不盡，日暎水成空。","天樂流香閣，蓮舟颺晚風。","恭陪竹林宴，留醉與陶公。"],"title":"流夜郎至江夏陪長史叔及薛明府宴興德寺南閣","id":"5de65c4f-83a5-5853-ab77-0381ab81a70e","dynasty":"唐","type":"诗"},{"author":"李白","paragraphs":["張公多逸興，共泛沔城隅。","當時秋月好，不減武昌都。","四座醉清光，爲歡古來無。","郎官愛此水，因號郎官湖。","風流若未減，名與此山俱。"],"tags":["月色","抒情","夜晚"],"title":"泛沔州城南郎官湖","id":"6f806b6f-856e-5224-a2d4-7770de4f2b13","dynasty":"唐","type":"诗"},{"author":"李白","paragraphs":["今日竹林宴，我家賢侍郎。","三杯容小阮，醉後發清狂。"],"tags":["洞庭湖"],"title":"陪侍郎叔遊洞庭醉後三首 一","id":"b095115a-e793-56c6-bffa-91dafbbf99e4","dynasty":"唐","type":"诗"},{"author":"李白","paragraphs":["船上齊橈樂，湖心泛月歸。","白鷗閑不去，爭拂酒筵飛。"],"tags":["洞庭湖"],"title":"陪侍郎叔遊洞庭醉後三首 二","id":"4380df1c-a548-5ed4-8635-df01a9105bf5","dynasty":"唐","type":"诗"},{"author":"李白","paragraphs":["剗却君山好，平鋪湘水流。","巴陵無限酒，醉殺洞庭秋。"],"tags":["洞庭湖"],"title":"陪侍郎叔遊洞庭醉後三首 三","id":"34b4db80-978e-58cd-9dc1-d4bfbc3e5da7","dynasty":"唐","type":"诗"},{"author":"李白","paragraphs":["日晚湘水綠，孤舟無端倪。","明湖漲秋月，獨泛巴陵西。","過憩裴逸人，巖居陵丹梯。","抱琴出深竹，爲我彈鵾雞。","曲盡酒亦傾，北窗醉如泥。","人生且行樂，何必組與珪。"],"tags":["洞庭湖"],"title":"夜泛洞庭尋裴侍御清酌","id":"6f6b05ce-d207-54ce-93ba-2921237a32af","dynasty":"唐","type":"诗"},{"author":"李白","paragraphs":["洞庭西望楚江分，水盡南天不見雲。","日落長沙秋色遠，不知何處弔湘君。"],"tags":["洞庭湖"],"title":"陪族叔刑部侍郎曄及中書賈舍人至遊洞庭五首 一","id":"6a26f210-ff05-5ae4-9367-815b3cf62cc6","dynasty":"唐","type":"诗"},{"author":"李白","paragraphs":["南湖秋水夜無烟，耐可乘流直上天。","且就洞庭賒月色，將船買酒白雲邊。"],"tags":["洞庭湖","行舟","抒怀","月夜","写景","水"],"title":"陪族叔刑部侍郎曄及中書賈舍人至遊洞庭五首 二","id":"753091d6-a76d-5a0d-bcb8-5ca8801b484f","dynasty":"唐","type":"诗"},{"author":"李白","paragraphs":["洛陽才子謫湘川，元禮同舟月下仙。","記得長安還欲笑，不知何處是西天。"],"tags":["洞庭湖"],"title":"陪族叔刑部侍郎曄及中書賈舍人至遊洞庭五首 三","id":"8c4324ca-9de3-59bd-823e-4b763b6620c9","dynasty":"唐","type":"诗"},{"author":"李白","paragraphs":["洞庭湖西秋月輝，瀟湘江北早鴻飛。","醉客滿船歌白苧，不知霜露入秋衣。"],"tags":["洞庭湖"],"title":"陪族叔刑部侍郎曄及中書賈舍人至遊洞庭五首 四","id":"fb7ee525-aa37-5cbc-8788-1c3937cde601","dynasty":"唐","type":"诗"},{"author":"李白","paragraphs":["帝子瀟湘去不還，空餘秋草洞庭間。","淡掃明湖開玉鏡，丹青畫出是君山。"],"tags":["洞庭湖"],"title":"陪族叔刑部侍郎曄及中書賈舍人至遊洞庭五首 五","id":"04b33c0b-01b5-5e86-bdcf-0c60f6f6572b","dynasty":"唐","type":"诗"},{"author":"李白","paragraphs":["五月入五洲，碧山對青樓。","故人楊執戟，春賞楚江流。","一見醉漂月，三杯歌櫂謳。","桂枝攀不盡，他日更相求。"],"title":"楚江黃龍磯南宴楊執戟治樓","id":"ec06ed53-f5bc-5542-98ed-b600ed11f27b","dynasty":"唐","type":"诗"},{"author":"李白","paragraphs":["我愛銅官樂，千年未擬還。","要須迴舞袖，拂盡五松山。"],"tags":["带有地名","眷恋","赞美","失意","地名"],"title":"銅官山醉後絕句","id":"18f50034-2876-5350-915f-26f8a598a7c7","dynasty":"唐","type":"诗"},{"author":"李白","paragraphs":["安石泛溟渤，獨嘯長風還。","逸韻動海上，高情出人間。","靈異可並跡，澹然與世閑。","我來五松下，置酒窮躋攀。","徵古絕遺老，因名五松山。","五松何清幽，勝境美沃州。","蕭颯鳴洞壑，終年風雨秋。","響入百泉去，聽如三峽流。","剪竹掃天花，且從傲吏遊。","龍堂若可憩，吾欲歸精修。"],"title":"與南陵常贊府遊五松山","id":"4c5ce166-acfa-53cd-8d97-0e27fc286962","dynasty":"唐","type":"诗"},{"author":"李白","paragraphs":["青溪勝桐廬，水木有佳色。","山貌日高古，石容天傾側。","綵鳥昔未名，白猨初相識。","不見同懷人，對之空歎息。"],"title":"宣城青溪","id":"211c59e2-6d29-594d-86cf-0432b016e68c","dynasty":"唐","type":"诗"},{"author":"李白","paragraphs":["乘君素舸泛涇西，宛似雲門對若溪。","且從康樂尋山水，何必東遊入會稽。"],"title":"與謝良輔遊涇川陵巖寺","id":"a60ba907-68a6-5e66-b136-487b797ccfb9","dynasty":"唐","type":"诗"},{"author":"李白","paragraphs":["天宮水西寺，雲錦照東郭。","清湍鳴迴溪，綠水遶飛閣。","涼風日瀟灑，幽客時憩泊。","五月思貂裘，謂言秋霜落。","石蘿引古蔓，岸筍開新籜。","吟翫空復情，相思爾佳作。","鄭公詩人秀，逸韻宏寥廓。","何當一來遊，愜我雪山諾。"],"title":"遊水西簡鄭明府","id":"ea579983-3854-5c41-a3c1-87764bd8c609","dynasty":"唐","type":"诗"},{"author":"李白","paragraphs":["淵明歸去來，不與世相逐。","爲無杯中物，遂偶本州牧。","因招白衣人，笑酌黃花菊。","我來不得意，虛過重陽時。","題輿何俊發，遂結城南期。","築土按響山，俯臨宛水湄。","胡人呌玉笛，越女彈霜絲。","自作英王胄，斯樂不可窺。","赤鯉湧琴高，白龜道馮夷。","靈仙如彷彿，奠酹遙相知。","古來登高人，今復幾人在。","滄洲違宿諾，明日猶可待。","連山似驚波，合沓出溟海。","揚袂揮四座，酩酊安所知。","齊歌送清揚，起舞亂參差。","賓隨落葉散，帽逐秋風吹。","別後登此臺，願言長相思。"],"tags":["抒情","饮酒"],"title":"九日登山","id":"e379f806-a4b0-5f5b-97ae-1865143792cf","dynasty":"唐","type":"诗"},{"author":"李白","paragraphs":["今日雲景好，水綠秋山明。","攜壺酌流霞，搴菊泛寒榮。","地遠松石古，風揚弦管清。","窺觴照歡顏，獨笑還自傾。","落帽醉山月，空歌懷友生。"],"tags":["饮酒","登高","重阳节","典故"],"title":"九日","id":"7a4e0d13-fd8c-586d-9087-608f01fd28d6","dynasty":"唐","type":"诗"},{"author":"李白","paragraphs":["九日龍山飲，黃花笑逐臣。","醉看風落帽，舞愛月留人。"],"tags":["抒情","典故","重阳节","饮酒"],"title":"九日龍山飲","id":"cb8f5793-7d6b-5ee4-8b4c-ef15f6e417eb","dynasty":"唐","type":"诗"},{"author":"李白","paragraphs":["昨日登高罷，今朝更舉觴。","菊花何太苦，遭此兩重陽。"],"tags":["抒情","重阳","重阳节","菊花"],"title":"九月十日即事","id":"0df83782-37e4-504d-9a45-601bcd358004","dynasty":"唐","type":"诗"},{"author":"李白","paragraphs":["化城若化出，金牓天宮開。","疑是海上雲，飛空結樓臺。","升公湖上秀，粲然有辯才。","濟人不利己，立俗無嫌猜。","了見水中月，青蓮出塵埃。","閑居清風亭，左右清風來。","當暑陰廣殿，太陽爲裴回。","茗酌待幽客，珍盤薦彫梅。","飛文何灑落，萬象爲之摧。","季父擁鳴琴，德聲布雲雷。","雖遊道林室，亦舉陶潛杯。","清樂動諸天，長松自吟哀。","留歡若可盡，劫石乃成灰。"],"title":"陪族叔當塗宰遊化城寺升公清風亭","id":"0125adb0-55ef-56cf-b189-09045c96d220","dynasty":"唐","type":"诗"},{"author":"李白","paragraphs":["日照錦城頭，朝光散花樓。","金窗夾繡戶，珠箔懸銀鉤。","飛梯綠雲中，極目散我憂。","暮雨向三峽，春江繞雙流。","今來一登望，如上九天遊。"],"title":"登錦城散花樓","id":"f9333cb6-0a24-5d06-8b23-f2f826219b44","dynasty":"唐","type":"诗"},{"author":"李白","paragraphs":["蜀國多仙山，峨眉邈難匹。","周流試登覽，絕怪安可息。","青冥倚天開，彩錯疑畫出。","泠然紫霞賞，果得錦囊術。","雲間吟瓊簫，石上弄寶瑟。","平生有微尚，歡笑自此畢。","烟容如在顏，塵累忽相失。","儻逢騎羊子，攜手凌白日。"],"tags":["写山","描写山"],"title":"登峨眉山","id":"4f59b972-843c-5897-966b-191259adc572","dynasty":"唐","type":"诗"},{"author":"李白","paragraphs":["朝登大庭庫，雲物何蒼然。","莫辨陳鄭火，空霾鄒魯煙。","我來尋梓慎，觀化入寥天。","古木朔氣多，松風如五弦。","帝圖終冥沒，歎息滿山川。"],"tags":["抒情","写景"],"title":"大庭庫","id":"30b249bc-ef37-5861-93a3-6eb66412f6c9","dynasty":"唐","type":"诗"},{"author":"李白","paragraphs":["陶公有逸興，不與常人俱。","築臺像半月，迴向高城隅。","置酒望白雲，商飆起寒梧。","秋山入遠海，桑柘羅平蕪。","水色淥且明，令人思鏡湖。","終當過江去，愛此暫踟躕。"],"tags":["友情"],"title":"登單父陶少府半月臺","id":"44a21f4f-e188-51e9-a5cc-b1fc0a3e2fe7","dynasty":"唐","type":"诗"},{"author":"李白","paragraphs":["天台鄰四明，華頂高百越。","門標赤城霞，樓棲滄島月。","憑高登遠覽，直下見溟渤。","雲垂大鵬翻，波動巨鼇沒。","風潮爭洶湧，神怪何翕忽。","觀奇跡無倪，好道心不歇。","攀條摘朱實，服藥鍊金骨。","安得生羽毛，千春臥蓬闕。"],"tags":["友情","景点"],"title":"天台曉望","id":"5aacd7ab-ed0b-5858-8b55-1a9ecb02a07f","dynasty":"唐","type":"诗"},{"author":"李白","paragraphs":["四明三千里，朝起赤城霞。","日出紅光散，分輝照雪厓。","一餐嚥瓊液，五內發金沙。","舉手何所待，青龍白虎車。"],"title":"早望海霞邊","id":"63447e56-5191-56cd-a0f6-42be98dff9d9","dynasty":"唐","type":"诗"},{"author":"李白","paragraphs":["石壁望松寥，宛然在碧霄。","安得五綵虹，駕天作長橋。","仙人如愛我，舉手來相招。"],"tags":["喜悦","山","描写山","写山"],"title":"焦山望寥山","id":"645dfaa9-640a-58ae-b3ec-fc0c073214d1","dynasty":"唐","type":"诗"},{"author":"李白","paragraphs":["南登杜陵上，北望五陵間。","秋水明落日，流光滅遠山。"],"tags":["抒情","归隐","山水"],"title":"杜陵絕句","id":"45506a6f-f76a-528f-a510-6841458aea64","dynasty":"唐","type":"诗"},{"author":"李白","paragraphs":["西上太白峯，夕陽窮登攀。","太白與我語，爲我開天關。","願乘泠風去，直出浮雲間。","舉手可近月，前行若無山。","一別武功去，何時復見還。"],"tags":["描写山","抒情","登高","景点","写山"],"title":"登太白峰","id":"7dc62197-4c65-5e10-a444-2f13e1b0cc9f","dynasty":"唐","type":"诗"},{"author":"李白","paragraphs":["我把兩赤羽，來遊燕趙間。","天狼正可射，感激無時閑。","觀兵洪波臺，倚劒望玉關。","請纓不繫越，且向燕然山。","風引龍虎旗，歌鐘昔追攀。","擊筑落高月，投壺破愁顏。","遙知百戰勝，定掃鬼方還。"],"tags":["军旅","边塞"],"title":"登邯鄲洪波臺置酒觀發兵","id":"bb4867fe-f2fd-5626-adc6-a68cc64602c4","dynasty":"唐","type":"诗"},{"author":"李白","paragraphs":["去國登茲樓，懷歸傷暮秋。","天長落日遠，水淨寒波流。","秦雲起嶺樹，胡雁飛沙洲。","蒼蒼幾萬里，目極令人愁。"],"tags":["抒怀","忧国忧民","秋天","壮志未酬","望远"],"title":"登新平樓","id":"bdea8c13-e1fc-5e9c-a9af-d90dd2febe7c","dynasty":"唐","type":"诗"},{"author":"李白","paragraphs":["先君懷聖德，靈廟肅神心。","草合人蹤斷，塵濃鳥跡深。","流沙丹竈滅，關路紫煙沈。","獨傷千載後，空餘松柏林。"],"title":"謁老君廟","id":"733ce642-a262-5b23-bd01-73591748d4b2","dynasty":"唐","type":"诗"},{"author":"李白","paragraphs":["寶塔凌蒼蒼，登攀覽四荒。","頂高元氣合，標出海雲長。","萬象分空界，三天接畫梁。","水搖金剎影，日動火珠光。","鳥拂瓊簾度，霞連繡栱張。","目隨征路斷，心逐去帆揚。","露浴梧楸白，霜催橘柚黃。","玉毫如可見，於此照迷方。"],"tags":["秋天","写景"],"title":"秋日登揚州西靈塔","id":"ff32627c-46ff-5918-b62d-efbfec99a3d3","dynasty":"唐","type":"诗"},{"author":"李白","paragraphs":["晉室昔橫潰，永嘉遂南奔。","沙塵何茫茫，龍虎鬬朝昏。","胡馬風漢草，天驕蹙中原。","哲匠感頹運，雲鵬忽飛翻。","組練照楚國，旌旗連海門。","西秦百萬衆，戈甲如雲屯。","投鞭可填江，一埽不足論。","皇運有返正，醜虜無遺魂。","談笑遏橫流，蒼生望斯存。","冶城訪古跡，猶有謝安墩。","憑覽周地險，高標絕人喧。","想像東山姿，緬懷右軍言。","梧桐識嘉樹，蕙草留芳根。","白鷺暎春洲，青龍見朝暾。","地古雲物在，臺傾禾黍繁。","我來酌清波，於此樹名園。","功成拂衣去，歸入武陵源。"],"title":"登金陵冶城西北謝安墩","id":"70b37274-9329-5441-b87c-fd9972381f33","dynasty":"唐","type":"诗"},{"author":"李白","paragraphs":["晨登瓦官閣，極眺金陵城。","鍾山對北戶，淮水入南榮。","漫漫雨花落，嘈嘈天樂鳴。","兩廊振法鼓，四角吟風箏。","杳出霄漢上，仰攀日月行。","山空霸氣滅，地古寒陰生。","寥廓雲海晚，蒼茫宮觀平。","門餘閶闔字，樓識鳳凰名。","雷作百山動，神扶萬栱傾。","靈光何足貴，長此鎮吳京。"],"title":"登瓦官閣","id":"c4ba9347-9bfc-591b-a5e2-4c47bb4f7b55","dynasty":"唐","type":"诗"},{"author":"李白","paragraphs":["鍾山抱金陵，霸氣昔騰發。","天開帝王居，海色照宮闕。","羣峰如逐鹿，奔走相馳突。","江水九道來，雲端遙明沒。","時遷大運去，龍虎勢休歇。","我來屬天清，登覽窮楚越。","吾宗挺禪伯，特秀鸞鳳骨。","衆星羅青天，明者獨有月。","冥居順生理，草木不剪伐。","烟窗引薔薇，石壁老野蕨。","吳風謝安屐，白足傲履韈。","幾宿一下山，蕭然忘干謁。","談經演金偈，降鶴舞海雪。","時聞天香來，了與世事絕。","佳遊不可得，春風惜遠別。","賦詩留巖屏，千載庶不滅。"],"tags":["秋天","登高","怀古"],"title":"登梅岡望金陵贈族姪高座寺僧中孚","id":"2c1d730d-bd7e-5040-9230-10074987be9e","dynasty":"唐","type":"诗"},{"author":"李白","paragraphs":["鳳凰臺上鳳凰遊，鳳去臺空江自流。","吳宮花草埋幽徑，晉代衣冠成古丘。","三山半落青天外，二水中分白鷺洲。","總爲浮雲能蔽日，長安不見使人愁。"],"tags":["唐诗三百首","隋・唐・五代","七言律诗","一年级下册","高中古诗","咏史怀古"],"title":"登金陵鳳凰臺","id":"bd225db1-213b-5739-852b-50dd036b63e8","dynasty":"唐","type":"诗"},{"author":"李白","paragraphs":["西登香爐峰，南見瀑布水。","挂流三百丈，噴壑數十里。","歘如飛電來，隱若白虹起。","初驚河漢落，半灑雲天裏。","仰觀勢轉雄，壯哉造化功。","海風吹不斷，江月照還空。","空中亂潨射，左右洗青壁。","飛珠散輕霞，流沫沸穹石。","而我樂名山，對之心益閑。","無論潄瓊液，還得洗塵顏。","且諧宿所好，永願辭人間。"],"tags":["庐山","组诗","小学古诗","山水"],"title":"望廬山瀑布水二首 一","id":"f2524db3-20f4-5596-8ab8-86e2135318ed","dynasty":"唐","type":"诗"},{"author":"李白","paragraphs":["日照香爐生紫煙，遙看瀑布挂前川。","飛流直下三千尺，疑是銀河落九天。"],"tags":["庐山","二年级下册","山水","写景","山","瀑布","水","小学古诗"],"title":"望廬山瀑布水二首 二","id":"8545b7c2-1069-5119-9755-791cea346d80","dynasty":"唐","type":"诗"},{"author":"李白","paragraphs":["廬山東南五老峰，青天削出金芙蓉。","九江秀色可攬結，吾將此地巢雲松。"],"tags":["庐山"],"title":"登廬山五老峰","id":"d613c899-7e1b-5b2a-b528-ac5c67dd7829","dynasty":"唐","type":"诗"},{"author":"李白","paragraphs":["奇峰出奇雲，秀木含秀氣。","清宴皖公山，巉絕稱人意。","獨遊滄江上，終日淡無味。","但愛茲嶺高，何由討靈異。","默然遙相許，欲徃心莫遂。","待吾還丹成，投跡歸此地。"],"title":"江上望皖公山","id":"cadf232f-f5cf-5380-b681-86cca96690e3","dynasty":"唐","type":"诗"},{"author":"李白","paragraphs":["東望黃鶴山，雄雄半空出。","四面生白雲，中峰倚紅日。","巖巒行穹跨，峰嶂亦冥密。","頗聞列仙人，於此學飛術。","一朝向蓬海，千載空石室。","金竈生烟埃，玉潭祕清謐。","地古遺草木，庭寒老芝朮。","蹇予羨攀躋，因欲保閑逸。","觀奇徧諸嶽，茲嶺不可匹。","結心寄青松，永悟客情畢。"],"tags":["黄鹤楼","抒情","生活","景点"],"title":"望黃鶴樓","id":"b0521ff7-e404-504b-8189-edeadd7feff6","dynasty":"唐","type":"诗"},{"author":"李白","paragraphs":["鸚鵡來過吳江水，江上洲傳鸚鵡名。","鸚鵡西飛隴山去，芳洲之樹何青青。","烟開蘭葉香風暖，岸夾桃花錦浪生。","遷客此時徒極目，長洲孤月向誰明。"],"tags":["抒情","带有地名","流放","地名"],"title":"鸚鵡洲","id":"08d16614-4063-5790-99f6-c3d2e718f337","dynasty":"唐","type":"诗"},{"author":"李白","paragraphs":["九日天氣清，登高無秋雲。","造化闢川嶽，了然楚漢分。","長風鼓橫波，合沓蹙龍文。","憶昔傳遊豫，樓船壯橫汾。","今茲討鯨鯢，旌斾何繽紛。","白羽落酒樽，洞庭羅三軍。","黃花不掇手，戰鼓遙相聞。","劒舞轉頹陽，當時日停曛。","酣歌激壯士，可以摧妖氛。","齷齪東籬下，淵明不足羣。"],"tags":["洞庭湖","重阳节"],"title":"九日登巴陵置酒望洞庭水軍","id":"0ee0a761-79ad-521b-9f66-f7940679f83d","dynasty":"唐","type":"诗"},{"author":"李白","paragraphs":["清晨登巴陵，周覽無不極。","明湖暎天光，徹底見秋色。","秋色何蒼然，際海俱澄鮮。","山青滅遠樹，水綠無寒烟。","來帆出江中，去鳥向日邊。","風清長沙浦，山空雲夢田。","瞻光惜頹髮，閱水悲徂年。","北渚既蕩漾，東流自潺湲。","郢人唱白雪，越女歌採蓮。","聽此更腸斷，憑厓淚如泉。"],"tags":["洞庭湖"],"title":"秋登巴陵望洞庭","id":"573b30d5-948e-5e96-bff9-73bdd4e622f4","dynasty":"唐","type":"诗"},{"author":"李白","paragraphs":["樓觀岳陽盡，川逈洞庭開。","雁引愁心去，山銜好月來。","雲間連下榻，天上接行杯。","醉後涼風起，吹人舞袖迴。"],"tags":["洞庭湖","岳阳楼","喜悦","带有地名","写景","地名"],"title":"與夏十二登岳陽樓","id":"29eafe95-b80a-53c0-ab4f-7983a8bfd3de","dynasty":"唐","type":"诗"},{"author":"李白","paragraphs":["衡嶽有闡士，五峯秀真骨。","見君萬里心，海水照秋月。","大臣南溟去，問道皆請謁。","灑以甘露言，清涼潤肌髮。","明湖落天鏡，香閣凌銀闕。","登眺餐惠風，新花期啓發。"],"title":"登巴陵開元寺西閣贈衡嶽僧方外","id":"8d66dfc0-7dab-5409-887c-5245aff93f17","dynasty":"唐","type":"诗"},{"author":"李白","paragraphs":["剪落青梧枝，㴩湖坐可窺。","雨洗秋山淨，林光澹碧滋。","水閑明鏡轉，雲繞畫屏移。","千古風流事，名賢共此時。"],"title":"與賈至舍人於龍興寺剪落梧桐枝望㴩湖","id":"1ed2e874-1a4c-579f-a725-b69cb68195c7","dynasty":"唐","type":"诗"},{"author":"李白","paragraphs":["待月月未出，望江江自流。","倏忽城西郭，青天懸玉鉤。","素華雖可攬，清景不可遊。","耿耿金波裏，空瞻鳷鵲樓。"],"title":"挂席江上待月有懷","id":"747c65b5-0fe4-57d8-b3b1-f2abbb8600d8","dynasty":"唐","type":"诗"},{"author":"李白","paragraphs":["漢江迴萬里，派作九龍盤。","橫潰豁中國，崔嵬飛迅湍。","六帝淪亡後，三吳不足觀。","我君混區宇，垂拱衆流安。","今日任公子，滄浪罷釣竿。"],"tags":["长江","写景","忧国忧民","抒情"],"title":"金陵望漢江","id":"b609cd58-cedf-5496-a9ea-445ab37f2840","dynasty":"唐","type":"诗"},{"author":"李白","paragraphs":["江城如畫裏，山曉望晴空。","兩水夾明鏡，雙橋落彩虹。","人煙寒橘柚，秋色老梧桐。","誰念北樓上，臨風懷謝公。"],"tags":["隋・唐・五代","秋天","景点","咏史怀古"],"title":"秋登宣城謝朓北樓","id":"adec4138-fc6b-56d9-8929-eb7581d45aae","dynasty":"唐","type":"诗"},{"author":"李白","paragraphs":["天門中斷楚江開，碧水東流至北迴。","兩岸青山相對出，孤帆一片日邊來。"],"tags":["天门山","长江","山水","写景","山","水","小学古诗","三年级上册"],"title":"望天門山","id":"623570df-4d29-53b0-9d6f-42f6fdb231d8","dynasty":"唐","type":"诗"},{"author":"李白","paragraphs":["早起見日出，暮見棲鳥還。","客心自酸楚，況對木瓜山。"],"tags":["带有地名","忧伤","思乡","地名"],"title":"望木瓜山","id":"585d5cb6-8152-549a-a4b0-585adf8fee3d","dynasty":"唐","type":"诗"},{"author":"李白","paragraphs":["送客謝亭北，逢君縱酒還。","屈盤戲白馬，大笑上青山。","迴鞭指長安，西日落秦關。","帝鄉三千里，杳在碧雲間。"],"tags":["抒情","写人"],"title":"登敬亭北二小山余時送客逢崔侍御並登此地","id":"6eba4178-d3ca-5800-bacf-985518242ed1","dynasty":"唐","type":"诗"},{"author":"李白","paragraphs":["高閣橫秀氣，清幽併在君。","簷飛宛溪水，窗落敬亭雲。","猨嘯風中斷，漁歌月裏聞。","閑隨白鷗去，沙上自爲羣。"],"tags":["抒情","写景","心情","闲适"],"title":"過崔八丈水亭","id":"f5e6825c-0352-58fc-bb2d-3482494aa3c7","dynasty":"唐","type":"诗"},{"author":"李白","paragraphs":["秦鹿奔野草，逐之若飛蓬。","項王氣蓋世，紫電明雙瞳。","呼吸八千人，橫行起江東。","赤精斬白帝，叱咤入關中。","兩龍不並躍，五緯與天同。","楚滅無英圖，漢興有成功。","按劒清八極，歸酣歌大風。","伊昔臨廣武，連兵決雌雄。","分我一杯羹，太皇乃汝翁。","戰爭有古跡，壁壘頹層穹。","猛虎嘯洞壑，飢鷹鳴秋空。","翔雲列曉陣，殺氣赫長虹。","撥亂屬豪聖，俗儒安可通。","沈湎呼豎子，狂言非至公。","撫掌黃河曲，嗤嗤阮嗣宗。"],"tags":["黄河","隋・唐・五代","咏史怀古"],"title":"登廣武古戰場懷古","id":"c6566494-a13e-5060-b534-9b5f5b396078","dynasty":"唐","type":"诗"},{"author":"李白","paragraphs":["神女歿幽境，湯池流大川。","陰陽結炎炭，造化開靈泉。","地底爍朱火，沙傍歊素煙。","沸珠躍明月，皎鏡函空天。","氣浮蘭芳滿，色漲桃花然。","精覽萬殊入，潛行七澤連。","愈疾功莫尚，變盈道乃全。","濯濯氣清泚，晞髮弄潺湲。","散下楚王國，分澆宋玉田。","可以奉巡幸，奈何隔窮偏。","獨隨朝宗水，赴海輸微涓。"],"tags":["描写水","写水"],"title":"安州應城玉女湯作","id":"6c42d3bc-438d-5680-9dbc-ddeac26fbcfa","dynasty":"唐","type":"诗"},{"author":"李白","paragraphs":["綠水接柴門，有如桃花源。","忘憂或假草，滿院羅叢萱。","[暝]色湖上來，微雨飛南軒。","故人宿茅宇，夕鳥棲楊園。","還惜詩酒別，深爲江海言。","明朝廣陵道，獨憶此傾樽。"],"tags":["离别","友情","写景"],"title":"之廣陵宿常二南郭幽居","id":"b9d88b23-ee55-5de0-8f50-539895779756","dynasty":"唐","type":"诗"},{"author":"李白","paragraphs":["船下廣陵去，月明征虜亭。","山花如繡頰，江火似流螢。"],"title":"夜下征虜亭","id":"4a49cace-a383-5348-945d-3874aecaf504","dynasty":"唐","type":"诗"},{"author":"李白","paragraphs":["吳山高，越水清，握手無言傷別情。","將欲辭君挂帆去，離魂不散煙郊樹。","此心鬱悵誰能論，有愧叨承國士恩。","雲物共傾三月酒，歲時同餞五侯門。","羨君素書嘗滿案，含丹照白霞色爛。","余嘗學道窮冥筌，夢中往往遊仙山。","何當脫屣謝時去，壺中別有日月天。","俛仰人間易凋朽，鍾峰五雲在軒牖。","惜別愁窺玉女窗，歸來笑把洪厓手。","隱居寺，隱居山，陶公鍊液棲其間。","靈神閉氣昔登攀，恬然但覺心緒閑。","數人不知幾甲子，昨夜猶帶冰霜顏。","我離雖則歲物改，如今了然失所在。","別君莫道不盡歡，懸知樂客遙相待。","石門流水徧桃花，我亦曾到秦人家。","不知何處得雞豕，就中仍見繁桑麻。","翛然遠與世事間，裝鸞駕鶴又復遠。","何必長從七貴遊，勞生徒聚萬金產。","挹君去，長相思，雲遊雨散從此辭。","欲知悵別心易苦，向暮春風楊柳絲。"],"tags":["赠别","写人","友情","写人诗"],"title":"下途歸石門舊居","id":"0a5a58c4-f9ea-5521-b998-47030b8f46de","dynasty":"唐","type":"诗"},{"author":"李白","paragraphs":["蘭陵美酒鬱金香，玉椀盛來琥珀光。","但使主人能醉客，不知何處是他鄉。"],"tags":["离别","豪迈","赞美"],"title":"客中行","id":"15cc78bb-89fa-5ece-8f1a-fed80b0a60bd","dynasty":"唐","type":"诗"},{"author":"李白","paragraphs":["歲落衆芳歇，時當大火流。","霜威出塞早，雲色渡河秋。","夢繞邊城月，心飛故國樓。","思歸若汾水，無日不悠悠。"],"tags":["秋天","思乡","写景"],"title":"太原早秋","id":"ff263a63-5ff2-5124-8040-9a0cf746aed7","dynasty":"唐","type":"诗"},{"author":"李白","paragraphs":["蘇武天山上，田橫海島邊。","萬重關塞斷，何日是歸年。"],"title":"奔亡道中五首 一","id":"d7cb4e6e-27a9-525f-b8c6-b18f9a974a26","dynasty":"唐","type":"诗"},{"author":"李白","paragraphs":["亭伯去安在，李陵降未歸。","愁容變海色，短服改胡衣。"],"title":"奔亡道中五首 二","id":"a48405b6-299b-5de4-a2e3-4ccb21fbb430","dynasty":"唐","type":"诗"},{"author":"李白","paragraphs":["談笑三軍却，交游七貴疎。","仍留一隻箭，未射魯連書。"],"title":"奔亡道中五首 三","id":"2dcc7eae-f281-5910-92a2-e01b82611222","dynasty":"唐","type":"诗"},{"author":"李白","paragraphs":["函谷如玉關，幾時可生還。","洛陽爲易水，嵩嶽是燕山。","俗變羗胡語，人多沙塞顏。","申包惟慟哭，七日鬢毛斑。"],"title":"奔亡道中五首 四","id":"ea2f380d-3963-5aa4-94d1-fe0649d44de5","dynasty":"唐","type":"诗"},{"author":"李白","paragraphs":["淼淼望湖水，青青蘆葉齊。","歸心落何處，日沒大江西。","歇馬傍春草，欲行遠道迷。","誰忍子規鳥，連聲向我啼。"],"title":"奔亡道中五首 五","id":"a02d7da3-9219-53dc-9896-c61ee15956b5","dynasty":"唐","type":"诗"},{"author":"李白","paragraphs":["郢門一爲客，巴月三成弦。","朔風正搖落，行子愁歸旋。","杳杳山外日，茫茫江上天。","人迷洞庭水，雁度瀟湘烟。","清曠諧宿好，緇磷及此年。","百齡何蕩漾，萬化相推遷。","空謁蒼梧帝，徒尋溟海仙。","已聞蓬海淺，豈見三桃圓。","倚劒增浩歎，捫襟還自憐。","終當遊五湖，濯足滄浪泉。"],"tags":["洞庭湖","时光","秋天","思乡"],"title":"郢門秋懷","id":"c1dcd119-2fe3-53e9-8f9b-8f3e336cd46b","dynasty":"唐","type":"诗"},{"author":"李白","paragraphs":["側疊萬古石，橫爲白馬磯。","亂流若電轉，舉櫂揚珠輝。","臨驛卷緹幕，升堂接繡衣。","情親不避馬，爲我解霜威。"],"tags":["长江","友情"],"title":"至鴨欄驛上白馬磯贈裴侍御","id":"5db3dc40-d9b6-53ae-9613-cf591904f483","dynasty":"唐","type":"诗"},{"author":"李白","paragraphs":["春水月峽來，浮舟望安極。","正是桃花流，依然錦江色。","江色綠且明，茫茫與天平。","逶迤巴山盡，搖曳楚雲行。","雪照聚沙雁，花飛出谷鶯。","芳洲却已轉，碧樹森森迎。","流目浦烟夕，揚帆海月生。","江陵識遙火，應到渚宮城。"],"title":"荆門浮舟望蜀江","id":"a462dd03-effc-54b4-a7fc-89c301c82fab","dynasty":"唐","type":"诗"},{"author":"李白","paragraphs":["巫山夾青天，巴水流若茲。","巴水忽可盡，青天無到時。","三朝上黃牛，三暮行太遲。","三朝又三暮，不覺鬢成絲。"],"tags":["抒情","行路","山水","景点"],"title":"上三峽","id":"15ff15e1-51ab-5af3-853b-19d03c8dc21e","dynasty":"唐","type":"诗"},{"author":"李白","paragraphs":["江行幾千里，海月十五圓。","始經瞿唐峽，遂步巫山巔。","巫山高不窮，巴國盡所歷。","日邊攀垂蘿，霞外倚穹石。","飛步凌絕頂，極目無纖烟。","却顧失舟壑，仰觀臨青天。","青天若可捫，銀漢去安在。","望雲知蒼梧，記水辨瀛海。","周遊孤光晚，歷覽幽意多。","積雪照空谷，悲風鳴森柯。","歸途行欲曛，佳趣尚未歇。","江寒早啼猨，松暝已吐月。","月色何悠悠，清猨響啾啾。","辭山不忍聽，揮策還孤舟。"],"title":"自巴東舟行經瞿唐峽登巫山最高峰晚還題壁","id":"6ed6d5d4-f27a-5f9c-822c-8ae11c7fe6df","dynasty":"唐","type":"诗"},{"author":"李白","paragraphs":["朝辭白帝彩雲間，千里江陵一日還。","兩岸猨聲啼不盡，輕舟已過萬重山。"],"tags":["唐诗三百首","长江","山","喜悦","七言绝句","描写山","写山","带有地名","地名"],"title":"早發白帝城","id":"f7d48133-4a5a-51eb-ad4b-ddcfcb506161","dynasty":"唐","type":"诗"},{"author":"李白","paragraphs":["霜落荆門江樹空，布帆無恙挂秋風。","此行不爲鱸魚鱠，自愛名山入剡中。"],"tags":["抒情","秋游"],"title":"秋下荆門","id":"3d0fcc5f-e531-5a58-8c08-9e77537da751","dynasty":"唐","type":"诗"},{"author":"李白","paragraphs":["刳木出吳楚，危槎百餘尺。","疾風吹片帆，日暮千里隔。","別時酒猶在，已爲異鄉客。","思君不可得，愁見江水碧。"],"tags":["思念","亲友","故乡"],"title":"江行寄遠","id":"d53a31b4-df2f-5026-af39-07027d1c35ad","dynasty":"唐","type":"诗"},{"author":"李白","paragraphs":["我宿五松下，寂寥無所歡。","田家秋作苦，鄰女夜舂寒。","跪進雕胡飯，月光明素盤。","令人慚漂母，三謝不能餐。"],"title":"宿五松山下荀媼家","id":"5b59ab21-e127-50e6-89fd-ea715e26746a","dynasty":"唐","type":"诗"},{"author":"李白","paragraphs":["澁灘鳴嘈嘈，兩山足猨猱。","白波若卷雪，側足不容舠。","漁子與舟人，撐折萬張篙。"],"tags":["描写水","劳动","生活","赞美","精神","人民","写水"],"title":"下涇縣陵陽溪至澁灘","id":"1693aac3-f984-544d-a6b6-a2b8edb725c0","dynasty":"唐","type":"诗"},{"author":"李白","paragraphs":["三門橫峻灘，六剌走波瀾。","石驚虎伏起，水狀龍縈盤。","何慙七里瀨，使我欲垂竿。"],"title":"下陵陽沿高溪三門六剌灘","id":"b283c274-6286-5bc5-90f8-fab5e5e3c8d1","dynasty":"唐","type":"诗"},{"author":"李白","paragraphs":["昨夜誰爲吳會吟，風生萬壑振空林。","龍驚不敢水中臥，猨嘯時聞巖下音。","我宿黃山碧溪月，聽之却罷松間琴。","朝來果是滄洲逸，酤酒醍盤飯霜栗。","半酣更發江海聲，客愁頓向杯中失。"],"tags":["黄山"],"title":"夜泊黃山聞殷十四吳吟","id":"7b433c22-6abb-5429-a3ab-dec63e0a4365","dynasty":"唐","type":"诗"},{"author":"李白","paragraphs":["雞鳴發黃山，暝投鰕湖宿。","白雨暎寒山，森森似銀竹。","提攜採鉛客，結荷水邊沐。","半夜四天開，星河爛人目。","明晨大樓去，岡隴多屈伏。","當與持斧翁，前溪伐雲木。"],"tags":["黄山"],"title":"宿鰕湖","id":"16e92e0f-5f9f-564f-860d-50a18a8b969f","dynasty":"唐","type":"诗"},{"author":"李白","paragraphs":["西施越溪女，出自苧蘿山。","秀色掩今古，荷花羞玉顏。","浣紗弄碧水，自與清波閑。","皓齒信難開，沈吟碧雲間。","句踐徵絕豔，揚蛾入吳關。","提攜館娃宮，杳渺詎可攀。","一破夫差國，千秋竟不還。"],"tags":["爱情","咏史怀古"],"title":"西施","id":"8c6843fe-29bd-56b7-b0ff-55cbaa6a2476","dynasty":"唐","type":"诗"},{"author":"李白","paragraphs":["右軍本清真，瀟灑出風塵。","山陰過羽客，愛此好鵝賓。","掃素寫道經，筆精妙入神。","書罷籠鵝去，何曾別主人。"],"tags":["写人","写人诗"],"title":"王右軍","id":"64332dd8-ec10-574b-9d65-3d6bb57dfdd0","dynasty":"唐","type":"诗"},{"author":"李白","paragraphs":["上元誰夫人，偏得王母嬌。","嵯峨三角髻，餘髮散垂腰。","裘披青毛錦，身著赤霜袍。","手提嬴女兒，閑與鳳吹簫。","眉語兩自笑，忽然隨風飄。"],"tags":["写人","神话","写人诗"],"title":"上元夫人","id":"c2991068-6ef1-575e-9c22-04ce2f44cb21","dynasty":"唐","type":"诗"},{"author":"李白","paragraphs":["舊苑荒臺楊柳新，菱歌清唱不勝春。","只今惟有西江月，曾照吳王宮裏人。"],"tags":["月亮","怀古"],"title":"蘇臺覽古","id":"a85aadee-479d-5878-ba97-6438782f9236","dynasty":"唐","type":"诗"},{"author":"李白","paragraphs":["越王句踐破吳歸，義士還鄉盡錦衣。","宮女如花滿春殿，只今惟有鷓鴣飛。"],"tags":["隋・唐・五代","咏史怀古"],"title":"越中覽古","id":"9c1efdc3-1cbb-56ab-8db9-dcd1a798d292","dynasty":"唐","type":"诗"},{"author":"李白","paragraphs":["白髮四老人，昂藏南山側。","偃臥松雪間，冥翳不可識。","雲窗拂青靄，石壁橫翠色。","龍虎方戰爭，於焉自休息。","秦人失金鏡，漢祖昇紫極。","陰虹濁太陽，前星遂淪匿。","一行佐明聖，倏起生羽翼。","功成身不居，舒卷在胸臆。","窅冥合元化，茫昧信難測。","飛聲塞天衢，萬古仰遺則。"],"title":"商山四皓","id":"27175c95-bd23-5eab-8a76-4c9b4f4018dd","dynasty":"唐","type":"诗"},{"author":"李白","paragraphs":["我行至商洛，幽獨訪神仙。","園綺復安在，雲蘿尚宛然。","荒涼千古跡，蕪沒四墳連。","伊昔鍊金鼎，何年閉玉泉。","隴寒惟有月，松古漸無煙。","木魅風號去，山精雨嘯旋。","紫芝高詠罷，青史舊名傳。","今日併如此，哀哉信可憐。"],"title":"過四皓墓","id":"7482bcbe-0db7-5d3e-9eca-d057df248c07","dynasty":"唐","type":"诗"},{"author":"李白","paragraphs":["訪古登峴首，憑高眺襄中。","天清遠峰出，水落寒沙空。","弄珠見遊女，醉酒懷山公。","感歎發秋興，長松鳴夜風。"],"tags":["写山","怀古","写景","描写山"],"title":"峴山懷古","id":"ade3beef-06d8-51d1-90dc-9865ecaee171","dynasty":"唐","type":"诗"},{"author":"李白","paragraphs":["蘇武在匈奴，十年持漢節。","白雁上林飛，空傳一書札。","牧羊邊地苦，落日歸心絕。","渴飲月窟冰，肌餐天上雪。","東還沙塞遠，北愴河梁別。","泣把李陵衣，相看淚成血。"],"tags":["写人","怀古","写人诗"],"title":"蘇武","id":"3e5118df-cf44-5043-a590-b8ed1055f2db","dynasty":"唐","type":"诗"},{"author":"李白","paragraphs":["子房未虎嘯，破產不爲家。","滄海得壯士，椎秦博浪沙。","報韓雖不成，天地皆振動。","潛匿遊下邳，豈曰非智勇。","我來圯橋上，懷古欽英風。","惟見碧流水，曾無黃石公。","歎息此人去，蕭條徐泗空。"],"tags":["隋・唐・五代","写人","咏史怀古"],"title":"經下邳圯橋懷張子房","id":"2e69e333-78c3-5b45-bff2-2cfa2162013d","dynasty":"唐","type":"诗"},{"author":"李白","paragraphs":["晉家南渡日，此地舊長安。","地即帝王宅，山爲龍虎盤。","金陵空壯觀，天塹淨波瀾。","醉客回橈去，吳歌且自歡。"],"title":"金陵三首 一","id":"f9ba0ed4-8293-5238-a739-17be20cecaf1","dynasty":"唐","type":"诗"},{"author":"李白","paragraphs":["地擁金陵勢，城迴江水流。","當時百萬戶，夾道起朱樓。","亡國生春草，離宮沒古丘。","空餘後湖月，波上對江州。"],"title":"金陵三首 二","id":"a862ad89-1ebf-5d8d-90d3-fc0828bbcc92","dynasty":"唐","type":"诗"},{"author":"李白","paragraphs":["六代興亡國，三杯爲爾歌。","苑方秦地少，山似洛陽多。","古殿吳花草，深宮晉綺羅。","併隨人事滅，東逝與滄波。"],"title":"金陵三首 三","id":"9f91ab4b-0ed0-5813-b2da-9a4546d18a78","dynasty":"唐","type":"诗"},{"author":"李白","paragraphs":["天上何所有，迢迢白玉繩。","斜低建章闕，耿耿對金陵。","漢水舊如練，霜江夜清澄。","長川瀉落月，洲渚曉寒凝。","獨酌板橋浦，古人誰可徵。","玄暉難再得，灑酒氣填膺。"],"title":"秋夜板橋浦泛月獨酌懷謝朓","id":"8db295a0-d42b-5ee2-bcb1-ff8a85e1f54f","dynasty":"唐","type":"诗"},{"author":"李白","paragraphs":["謝公之彭蠡，因此遊松門。","余方窺石鏡，兼得窮江源。","將欲繼風雅，豈徒清心魂。","前賞逾所見，後來道空存。","況屬臨汎美，而無洲渚喧。","漾水向東去，漳流直南奔。","空濛三川夕，回合千里昏。","青桂隱遙月，綠楓鳴愁猨。","水碧或可采，金精祕莫論。","吾將學仙去，冀與琴高言。"],"title":"入彭蠡經松門觀石鏡緬懷謝康樂題詩書遊覽之志","id":"231a87bb-3ee3-5649-94df-51add16c6e2c","dynasty":"唐","type":"诗"},{"author":"李白","paragraphs":["孔雀東飛何處棲，廬江小吏仲卿妻。","爲客裁縫君自見，城烏獨宿夜空啼。"],"tags":["典故","写人","写人诗"],"title":"廬江主人婦","id":"2b305dbf-f51c-5c74-94d3-583b13a60987","dynasty":"唐","type":"诗"},{"author":"李白","paragraphs":["清景南樓夜，風流在武昌。","庾公愛秋月，乘興坐胡牀。","龍笛吟寒水，天河落曉霜。","我心還不淺，懷古醉餘觴。"],"title":"陪宋中丞武昌夜飲懷古","id":"e235672b-aa83-5caa-9535-ded1f218e045","dynasty":"唐","type":"诗"},{"author":"李白","paragraphs":["魏帝營八極，蟻觀一禰衡。","黃祖斗筲人，殺之受惡名。","吳江賦鸚鵡，落筆超羣英。","鏘鏘振金玉，句句欲飛鳴。","鷙鶚啄孤鳳，千春傷我情。","五嶽起方寸，隱然詎可平。","才高竟何施，寡識冒天刑。","至今芳洲上，蘭蕙不忍生。"],"title":"望鸚鵡洲懷禰衡","id":"0414358c-f9fd-594e-b1af-81855e9f4856","dynasty":"唐","type":"诗"},{"author":"李白","paragraphs":["昨夜巫山下，猨聲夢裏長。","桃花飛綠水，三月下瞿塘。","雨色風吹去，南行拂楚王。","高丘懷宋玉，訪古一霑裳。"],"tags":["抒情","借景抒情","怀古"],"title":"宿巫山下","id":"545324ab-d123-5658-ac7c-4abec370e4f7","dynasty":"唐","type":"诗"},{"author":"李白","paragraphs":["白楊十字巷，北夾湖溝道。","不見吳時人，空生唐年草。","天地有反覆，宮城盡傾倒。","六帝餘古丘，樵蘇泣遺老。"],"title":"金陵白楊十字巷","id":"9ff9ef99-8f05-5953-a056-54ccbf3ada80","dynasty":"唐","type":"诗"},{"author":"李白","paragraphs":["謝公離別處，風景每生愁。","客散青天月，山空碧水流。","池花春暎日，窗竹夜鳴秋。","今古一相接，長歌懷舊遊。"],"tags":["孤独","生活","怀古","友情"],"title":"謝公亭","id":"371e29e0-971c-5c9f-978a-e2acda598bf1","dynasty":"唐","type":"诗"},{"author":"李白","paragraphs":["聖達有去就，潛光愚其德。","魚與龍同池，龍去魚不測。","當時版築輩，豈知傅說情。","一朝和殷羹，光氣爲列星。","伊尹生空桑，捐庖佐皇極。","桐宮放太甲，攝政無愧色。","三年帝道明，委質終輔翼。","曠哉至人心，萬古可爲則。","時命或大繆，仲尼將奈何。","鸞鳳忽覆巢，麒麟不來過。","龜山蔽魯國，有斧且無柯。","歸來歸去來，宵濟越洪波。"],"title":"紀南陵題五松山","id":"48d83259-601d-544e-bd52-faa2b55100a7","dynasty":"唐","type":"诗"},{"author":"李白","paragraphs":["牛渚西江夜，青天無片雲。","登舟望秋月，空憶謝將軍。","余亦能高詠，斯人不可聞。","明朝挂帆席，楓葉落紛紛。"],"tags":["唐诗三百首","怀古","五言律诗","月亮"],"title":"夜泊牛渚懷古","id":"a423e8d2-8e0f-5836-ad75-58ea6d85c0ed","dynasty":"唐","type":"诗"},{"author":"李白","paragraphs":["愛此溪水閑，乘流興無極。","漾楫怕鷗驚，垂竿待魚食。","波飜曉霞影，岸疊春山色。","何處浣紗人，紅顏未相識。"],"title":"姑孰十詠 姑孰溪","id":"683405e2-7c19-5e4a-af3b-9543f23d48e2","dynasty":"唐","type":"诗"},{"author":"李白","paragraphs":["湖與元氣連，風波浩難止。","天外賈客歸，雲間片帆起。","龜遊蓮葉上，鳥宿蘆花裏。","少女櫂歸舟，歌聲逐流水。"],"title":"姑孰十詠 丹陽湖","id":"e3bf9257-0483-5b57-8133-68f2eb67bfcd","dynasty":"唐","type":"诗"},{"author":"李白","paragraphs":["青山日將暝，寂寞謝公宅。","竹裏無人聲，池中虛月白。","荒庭衰草徧，廢井蒼苔積。","惟有清風閑，時時起泉石。"],"title":"姑孰十詠 謝公宅","id":"c89368af-d867-5994-93cf-50939fc58a62","dynasty":"唐","type":"诗"},{"author":"李白","paragraphs":["曠望登古臺，臺高極人目。","疊嶂列遠空，雜花間平陸。","閑雲入窗牖，野翠生松竹。","欲覽碑上文，苔侵豈堪讀。"],"title":"姑孰十詠 陵歊臺","id":"d0e0b748-3f9d-5694-8e3c-1998d3e3afda","dynasty":"唐","type":"诗"},{"author":"李白","paragraphs":["桓公名已古，廢井曾未竭。","石甃冷蒼苔，寒泉湛孤月。","秋來桐暫落，春至桃還發。","路遠人罕窺，誰能見清徹。"],"title":"姑孰十詠 桓公井","id":"77ec9a62-ab79-5ebb-9e59-38741626c1f9","dynasty":"唐","type":"诗"},{"author":"李白","paragraphs":["野竹攢石生，含煙暎江島。","翠色落波深，虛聲帶寒早。","龍吟曾未聽，鳳曲吹應好。","不學蒲柳凋，貞心嘗自保。"],"title":"姑孰十詠 慈姥竹","id":"c4e7fa42-a7b8-571f-aff6-336e1f8da46c","dynasty":"唐","type":"诗"},{"author":"李白","paragraphs":["顒望臨碧空，怨情感離別。","江草不知愁，巖花但爭發。","雲山萬重隔，音信千里絕。","春去秋復來，相思幾時歇。"],"title":"姑孰十詠 望夫山","id":"854bd1ca-222c-52d5-8d84-5584101f26f1","dynasty":"唐","type":"诗"},{"author":"李白","paragraphs":["絕壁臨巨川，連峰勢相向。","亂石流洑間，迴波自成浪。","但驚羣木秀，莫測精靈狀。","更聽猨夜啼，憂心醉江上。"],"title":"姑孰十詠 牛渚磯","id":"bd24da8a-e8d3-5b14-b3f3-73e25287dd47","dynasty":"唐","type":"诗"},{"author":"李白","paragraphs":["丁令辭世人，拂衣向仙路。","伏鍊九丹成，方隨五雲去。","松蘿蔽幽洞，桃杏深隱處。","不知曾化鶴，遼海歸幾度。"],"title":"姑孰十詠 靈墟山","id":"775bfb5b-f37a-5f6c-9c46-59819203dfb7","dynasty":"唐","type":"诗"},{"author":"李白","paragraphs":["逈出江山上，雙峰自相對。","岸暎松色寒，石分浪花碎。","參差遠天際，縹緲晴霞外。","落日舟去遙，迴首沈青靄。"],"tags":["天门山"],"title":"姑孰十詠 天門山","id":"6e9350f9-d937-554a-bb19-768e097b3714","dynasty":"唐","type":"诗"},{"author":"李白","paragraphs":["茫茫大夢中，惟我獨先覺。","騰轉風火來，假合作容貌。","滅除昏疑盡，領略入精要。","澄慮觀此身，因得通寂照。","朗悟前後際，始知金仙妙。","幸逢禪居人，酌玉坐相召。","彼我俱若喪，雲山豈殊調。","清風生虛空，明月見談笑。","怡然青蓮宮，永願姿遊眺。"],"title":"與元丹丘方城寺談玄作","id":"ce29c0c2-622e-572d-b7b8-04931b904813","dynasty":"唐","type":"诗"},{"author":"李白","paragraphs":["尋幽無前期，乘興不覺遠。","蒼厓渺難涉，白日忽欲晚。","未窮三四山，已歷千萬轉。","寂寂聞猨愁，行行見雲收。","高松來好月，空谷宜清秋。","溪深古雪在，石斷寒泉流。","峰巒秀中天，登眺不可盡。","丹丘遙相呼，顧我忽而哂。","遂造窮谷間，始知靜者閑。","留歡達永夜，清曉方言還。"],"title":"尋高鳳石門山中元丹丘","id":"aaff7a10-6a45-553b-9b26-4944ec0624c8","dynasty":"唐","type":"诗"},{"author":"李白","paragraphs":["翛然金園賞，遠近含晴光。","樓臺成海氣，草木皆天香。","忽逢青雲士，共解丹霞裳。","水退池上熱，風生松下涼。","吞討破萬象，搴窺臨衆芳。","而我遺有漏，與君用無方。","心垢都已滅，永言題禪房。"],"title":"安州般若水閣納涼喜遇薛員外乂","id":"d998389d-341d-505c-ab36-5a2a27d8fcc9","dynasty":"唐","type":"诗"},{"author":"李白","paragraphs":["昨日東樓醉，還應倒接䍦。","阿誰扶上馬，不省下樓時。"],"title":"魯中都東樓醉起作","id":"c406de49-b493-5823-9dc1-4ddd2b82e6e1","dynasty":"唐","type":"诗"},{"author":"李白","paragraphs":["陶令八十日，長歌歸去來。","故人建昌宰，借問幾時迴。","風落吳江雪，紛紛入酒杯。","山翁今已醉，舞袖爲君開。"],"title":"對酒醉題屈突明府廳","id":"d9665efd-e241-56e9-84b2-a7e3e6fc66e3","dynasty":"唐","type":"诗"},{"author":"李白","paragraphs":["花間一壺酒，獨酌無相親。","舉杯邀明月，對影成三人。","月既不解飲，影徒隨我身。","暫伴月將影，行樂須及春。","我歌月裴回，我舞影零亂。","醒時同交歡，醉後各分散。","永結無情遊，相期邈雲漢。"],"tags":["唐诗三百首","孤独","五言古诗","景中情","抒情","中秋","初中古诗","月下","饮酒","九年级下册(课外)"],"title":"月下獨酌四首 一","id":"accda3dd-bdcd-502f-a90a-6556f8625587","dynasty":"唐","type":"诗"},{"author":"李白","paragraphs":["天若不愛酒，酒星不在天。","地若不愛酒，地應無酒泉。","天地既愛酒，愛酒不愧天。","已聞清比聖，復道濁如賢。","賢聖既已飲，何必求神仙。","三杯通大道，一斗合自然。","但得酒中趣，勿爲醒者傳。"],"title":"月下獨酌四首 二","id":"5ebdbd17-584c-5e13-9fa2-3181cb881a51","dynasty":"唐","type":"诗"},{"author":"李白","paragraphs":["三月咸陽城，千花晝如錦。","誰能春獨愁，對此徑須飲。","窮通與修短，造化夙所稟。","一樽齊死生，萬事固難審。","醉後失天地，兀然就孤枕。","不知有吾身，此樂最爲甚。"],"title":"月下獨酌四首 三","id":"407f8126-eeca-55c1-b8f1-50de595e9d2e","dynasty":"唐","type":"诗"},{"author":"李白","paragraphs":["窮愁千萬端，美酒三百杯。","愁多酒雖少，酒傾愁不來。","所以知酒聖，酒酣心自開。","辭粟臥首陽，屢空飢顏回。","當代不樂飲，虛名安用哉。","蟹螯即金液，糟丘是蓬萊。","且須飲美酒，乘月醉高臺。"],"title":"月下獨酌四首 四","id":"2a08daec-a659-5d4e-befd-74fbb08b3b82","dynasty":"唐","type":"诗"},{"author":"李白","paragraphs":["我來南山陽，事事不異昔。","却尋溪中水，還望巖下石。","薔薇緣東窗，女蘿遶北壁。","別來能幾日，草木長數尺。","且復命酒樽，獨酌陶永夕。"],"tags":["终南山"],"title":"春歸終南山松龕舊隱","id":"cf3b0dd6-f2ec-5492-9f25-6c76585b5695","dynasty":"唐","type":"诗"},{"author":"李白","paragraphs":["醉來脫寶劒，旅憩高堂眠。","中夜忽驚覺，起立明燈前。","開軒聊直望，曉雪河冰壯。","哀哀歌苦寒，鬱鬱獨惆悵。","傅說版築臣，李斯鷹犬人。","歘起匡社稷，寧復長艱辛。","而我胡爲者，歎息龍門下。","富貴未可期，殷憂向誰寫。","去去淚滿襟，舉聲梁甫吟。","青雲當自致，何必求知音。"],"title":"冬夜醉宿龍門覺起言志","id":"afd450c0-b758-5010-98f6-62fc4419a95b","dynasty":"唐","type":"诗"},{"author":"李白","paragraphs":["石徑入丹壑，松門閉青苔。","閑階有鳥跡，禪室無人開。","窺窗見白拂，挂壁生塵埃。","使我空歎息，欲去仍裴回。","香雲徧山起，花雨從天來。","已有空樂好，況聞青猨哀。","了然絕世事，此地方悠哉。"],"title":"尋山僧不遇作","id":"d91d2118-29ca-5b95-9896-c8a2e90cc8c4","dynasty":"唐","type":"诗"},{"author":"李白","paragraphs":["遊山誰可遊，子明與浮丘。","疊嶺礙河漢，連峰橫斗牛。","汪生面北阜，池館清且幽。","我來感意氣，搥炰列珍羞。","掃石待歸月，開池漲寒流。","酒酣益爽氣，爲樂不知秋。"],"title":"過汪氏別業二首 一","id":"0f9bfc6f-49fc-5fb4-8e23-80f426255b87","dynasty":"唐","type":"诗"},{"author":"李白","paragraphs":["疇昔未識君，知君好賢才。","隨山起館宇，鑿石營池臺。","星火五月中，景風從南來。","數枝石榴發，一丈荷花開。","恨不當此時，相過醉金罍。","我行值木落，月苦清猨哀。","永夜達五更，吳歈送瓊杯。","酒酣欲起舞，四座歌相催。","日出遠海明，軒車且裴回。","更遊龍潭去，枕石拂莓苔。"],"title":"過汪氏別業二首 二","id":"0d3e1f2f-09bc-5618-ba14-a09ebf80a623","dynasty":"唐","type":"诗"},{"author":"李白","paragraphs":["玉壺繫青絲，沽酒來何遲。","山花向我笑，正好銜杯時。","晚酌東窗下，流鶯復在茲。","春風與醉客，今日乃相宜。"],"title":"待酒不至","id":"49abbf87-1977-5b0f-b346-0f1af13f5baf","dynasty":"唐","type":"诗"},{"author":"李白","paragraphs":["春草如有意，羅生玉堂陰。","東風吹愁來，白髮坐相侵。","獨酌勸孤影，閑歌面芳林。","長松爾何知，蕭瑟爲誰吟。","手舞石上月，膝橫花間琴。","過此一壺外，悠悠非我心。"],"title":"獨酌","id":"b7453afd-31ef-5010-93ed-afae30543172","dynasty":"唐","type":"诗"},{"author":"李白","paragraphs":["滌蕩千古愁，留連百壺飲。","良宵宜清談，皓月未能寢。","醉來臥空山，天地即衾枕。"],"title":"友人會宿","id":"493cd862-9feb-5e94-af95-3cd91e862fe5","dynasty":"唐","type":"诗"},{"author":"李白","paragraphs":["東風扇淑氣，水木榮春暉。","白日照綠草，落花散且飛。","孤雲還空山，衆鳥各已歸。","彼物皆有託，吾生獨無依。","對此石上月，長醉歌芳菲。"],"title":"春日獨酌二首 一","id":"ee3c3fc3-0ea0-5106-8ded-bcaf79e3fd66","dynasty":"唐","type":"诗"},{"author":"李白","paragraphs":["我有紫霞想，緬懷滄洲間。","思對一壺酒，澹然萬事閑。","橫琴倚高松，把酒望遠山。","長空去鳥沒，落日孤雲還。","但恐光景晚，宿昔成秋顏。"],"title":"春日獨酌二首 二","id":"5d61cf8b-2ff4-5e48-843a-a5cdba709527","dynasty":"唐","type":"诗"},{"author":"李白","paragraphs":["心愛名山遊，身隨名山遠。","羅浮麻姑臺，此去或未返。","遇君蓬池隱，就我石上飯。","空言不成歡，強笑惜日晚。","綠水向雁門，黃雲蔽龍山。","歎息兩客鳥，裴回吳越間。","共語一執手，留連夜將久。","解我紫綺裘，且換金陵酒。","酒來笑復歌，興酣樂事多。","水影弄月色，清光奈愁何。","明晨挂帆席，離恨滿滄波。"],"title":"金陵江上遇蓬池隱者","id":"8e6c3cb8-0f14-5b31-af68-d9ffe488b597","dynasty":"唐","type":"诗"},{"author":"李白","paragraphs":["閑坐夜明月，幽人彈素琴。","忽聞悲風調，宛若寒松吟。","白雪亂纖手，綠水清虛心。","鍾期久已沒，世上無知音。"],"tags":["明月","抒情","弹琴"],"title":"月夜聽盧子順彈琴","id":"098e39bf-99a0-59ac-ae91-2232efa445d3","dynasty":"唐","type":"诗"},{"author":"李白","paragraphs":["羗笛梅花引，吳溪隴水情。","寒山秋浦月，腸斷玉關聲。"],"tags":["抒情","忧国","怀才不遇","壮志未酬"],"title":"清溪半夜聞笛","id":"46a213d2-758c-5e56-9132-f23b847fd17e","dynasty":"唐","type":"诗"},{"author":"李白","paragraphs":["久臥青山雲，遂爲青山客。","山深雲更好，賞弄終日夕。","月銜樓間峰，泉潄階下石。","素心自此得，真趣非外惜。","鼯啼桂方秋，風滅籟歸寂。","緬思洪厓術，欲往滄海隔。","雲車來何遲，撫几空歎息。"],"title":"日夕山中忽然有懷","id":"82378684-fcd1-5b74-8d52-c3646b0e04ef","dynasty":"唐","type":"诗"},{"author":"李白","paragraphs":["嬾搖白羽扇，躶體青林中。","脫巾挂石壁，露頂洒松風。"],"tags":["山","夏天","写山","描写山"],"title":"夏日山中","id":"1385e538-1913-55c7-b90f-ef85048012ac","dynasty":"唐","type":"诗"},{"author":"李白","paragraphs":["兩人對酌山花開，一杯一杯復一杯。","我醉欲眠卿且去，明朝有意抱琴來。"],"title":"山中與幽人對酌","id":"98e54bb1-0df6-58bc-8167-8d627998df39","dynasty":"唐","type":"诗"},{"author":"李白","paragraphs":["處世若大夢，胡爲勞其生。","所以終日醉，頹然臥前楹。","覺來盼庭前，一鳥花間鳴。","借問此何時，春風語流鶯。","感之欲歎息，對酒還自傾。","浩歌待明月，曲盡已忘情。"],"tags":["抒情","饮酒"],"title":"春日醉起言志","id":"07a5e035-26c5-5476-8feb-e309418da8a3","dynasty":"唐","type":"诗"},{"author":"李白","paragraphs":["我尋青蓮宇，獨往謝城闕。","霜清東林鐘，水白虎溪月。","天香生虛空，天樂鳴不歇。","宴坐寂不動，大千入毫髮。","湛然冥真心，曠劫斷出沒。"],"tags":["庐山"],"title":"廬山東林寺夜懷","id":"32c8c77b-9626-592f-9902-32be33494139","dynasty":"唐","type":"诗"},{"author":"李白","paragraphs":["羣峭碧摩天，逍遙不記年。","撥雲尋古道，倚石聽流泉。","花暖青牛臥，松高白鶴眠。","語來江色暮，獨自下寒烟。"],"tags":["老师","赞颂","典故"],"title":"尋雍尊師隱居","id":"d3dac1e7-dca8-5358-9ab9-e671d9bbdad8","dynasty":"唐","type":"诗"},{"author":"李白","paragraphs":["一爲遷客去長沙，西望長安不見家。","黃鶴樓中吹玉笛，江城五月落梅花。"],"tags":["黄鹤楼","忧国忧民","抒情","贬谪","思乡"],"title":"與史郎中欽聽黃鶴樓上吹笛","id":"df55f89e-34c8-568f-8cfd-20779e7026e9","dynasty":"唐","type":"诗"},{"author":"李白","paragraphs":["勸君莫拒杯，春風笑人來。","桃李如舊識，傾花向我開。","流鶯啼碧樹，明月窺金罍。","昨日朱顏子，今日白髮催。","棘生石虎殿，鹿走姑蘇臺。","自古帝王宅，城闕閉黃埃。"],"title":"對酒","id":"948037a5-ea32-5ae9-b691-d40ed02763fe","dynasty":"唐","type":"诗"},{"author":"李白","paragraphs":["我似鷓鴣鳥，南遷嬾北飛。","時尋漢陽令，取醉月中歸。"],"title":"醉題王漢陽廳","id":"9ba9ea64-25b7-5c9d-8917-fb666ede91ff","dynasty":"唐","type":"诗"},{"author":"李白","paragraphs":["地白風色寒，雪花大如手。","笑殺陶淵明，不飲杯中酒。","浪撫一張琴，虛栽五株柳。","空負頭上巾，吾於爾何有。"],"tags":["写雪","冬天","抒情","雪","饮酒"],"title":"嘲王歷陽不肯飲酒","id":"2cbb778f-9268-55c8-9adf-c62a80c07528","dynasty":"唐","type":"诗"},{"author":"李白","paragraphs":["衆鳥高飛盡，孤雲獨去閑。","相看兩不厭，只有敬亭山。"],"tags":["山","孤独","写景","无奈","四年级下册","描写山","写山","小学古诗"],"title":"獨坐敬亭山","id":"1445bcbf-af64-5012-8fb8-88f9d78032ed","dynasty":"唐","type":"诗"},{"author":"李白","paragraphs":["對酒不覺暝，落花盈我衣。","醉起步溪月，鳥還人亦稀。"],"title":"自遣","id":"1d7e023f-1d3c-5f96-ad7f-90e75053bd3f","dynasty":"唐","type":"诗"},{"author":"李白","paragraphs":["犬吠水聲中，桃花帶雨濃。","樹深時見鹿，溪午不聞鐘。","野竹分青靄，飛泉挂碧峰。","無人知所去，愁倚兩三松。"],"tags":["抒情","拜访","写景"],"title":"訪戴天山道士不遇","id":"bafe32a5-d23d-5d8e-8f55-d4e938d4ede0","dynasty":"唐","type":"诗"},{"author":"李白","paragraphs":["日下空庭暮，城荒古跡餘。","地形連海盡，天影落江虛。","舊賞人雖隔，新知樂未疎。","彩雲思作賦，丹壁間藏書。","楂擁隨流葉，萍開出水魚。","夕來秋興滿，回首意何如。"],"title":"秋日與張少府楚城韋公藏書高齋作","id":"c11f18f1-7551-559c-b199-a74610e8fb79","dynasty":"唐","type":"诗"},{"author":"李白","paragraphs":["小隱慕安石，遠遊學屈平。","天書訪江海，雲臥起咸京。","入侍瑤池宴，出陪玉輦行。","誇胡新賦作，諫獵短書成。","但奉紫霄顧，非邀青史名。","莊周空說劒，墨翟耻論兵。","拙薄遂疎絕，歸閑事耦耕。","顧無蒼生望，空愛紫芝榮。","寥落暝霞色，微茫舊壑情。","秋山綠蘿月，今夕爲誰明。"],"title":"秋夜獨坐懷故山","id":"c019aec2-fe92-5c47-aa91-6147c5138cfc","dynasty":"唐","type":"诗"},{"author":"李白","paragraphs":["昔在南陽城，唯餐獨山蕨。","憶與崔宗之，白水弄素月。","時過菊潭上，縱酒無休歇。","泛此黃金花，頹然清歌發。","一朝摧玉樹，生死殊飄忽。","留我孔子琴，琴存人已歿。","誰傳廣陵散，但哭邙山骨。","泉戶何時明，長掃狐兔窟。"],"title":"憶崔郎中宗之遊南陽遺吾孔子琴撫之潸然感舊","id":"e51d1340-3c5e-533f-99b3-c369a696f73f","dynasty":"唐","type":"诗"},{"author":"李白","paragraphs":["不向東山久，薔薇幾度花。","白雲還自散，明月落誰家。"],"title":"憶東山二首 一","id":"13e34ac9-48ff-54ea-9b7f-ad4639de35e5","dynasty":"唐","type":"诗"},{"author":"李白","paragraphs":["我今攜謝妓，長嘯絕人羣。","欲報東山客，開關掃白雲。"],"title":"憶東山二首 二","id":"ad3d27bf-34be-5607-ba51-2dccee1990b8","dynasty":"唐","type":"诗"},{"author":"李白","paragraphs":["清泉暎疎松，不知幾千古。","寒月搖清波，流光入窗戶。","對此空長吟，思君意何深。","無因見安道，興盡愁人心。"],"title":"望月有懷","id":"81256008-6e5e-5b5b-9330-e7f9885dee06","dynasty":"唐","type":"诗"},{"author":"李白","paragraphs":["四明有狂客，風流賀季真。","長安一相見，呼我謫仙人。","昔好杯中物，翻爲松下塵。","金龜換酒處，却憶淚沾巾。"],"title":"對酒憶賀監二首 一","id":"42946f05-c54e-55a4-a87c-c58f32c51caf","dynasty":"唐","type":"诗"},{"author":"李白","paragraphs":["狂客歸四明，山陰道士迎。","敕賜鏡湖水，爲君臺沼榮。","人亡餘故宅，空有荷花生。","念此杳如夢，淒然傷我情。"],"title":"對酒憶賀監二首 二","id":"1652c096-5ece-57d5-872d-673a08bf6ba8","dynasty":"唐","type":"诗"},{"author":"李白","paragraphs":["欲向江東去，定將誰舉杯。","稽山無賀老，却櫂酒船回。"],"title":"重憶一首","id":"5885adee-e7c7-5c19-baf7-cde395001c3d","dynasty":"唐","type":"诗"},{"author":"李白","paragraphs":["沅湘春色還，風暖烟草綠。","古之傷心人，於此腸斷續。","予非懷沙客，但美採菱曲。","所願歸東山，寸心於此足。"],"title":"春滯沅湘有懷山中","id":"556d0ed5-28a1-5955-9d41-5e3b611ae6e8","dynasty":"唐","type":"诗"},{"author":"李白","paragraphs":["雨後烟景綠，晴天散餘霞。","東風隨春歸，發我枝上花。","花落時欲暮，見此令人嗟。","願遊名山去，學道飛丹砂。"],"tags":["风","春天","写风"],"title":"落日憶山中","id":"339ec738-840b-5efd-9562-3dc7b8db0a75","dynasty":"唐","type":"诗"},{"author":"李白","paragraphs":["桃花春水生，白石今出沒。","搖蕩女蘿枝，半搖青天月。","不知舊行徑，初拳幾枝蕨。","三載夜郎還，於茲鍊金骨。"],"title":"憶秋浦桃花舊遊時竄夜郎","id":"4b93c246-986e-542d-91ac-0ca38461c542","dynasty":"唐","type":"诗"},{"author":"李白","paragraphs":["越水遶碧山，周迴數千里。","乃是天鏡中，分明畫相似。","愛此從冥搜，永懷臨湍遊。","一爲滄波客，十見紅蕖秋。","觀濤壯天險，望海令人愁。","路遐迫西照，歲晚悲東流。","何必探禹穴，逝將歸蓬丘。","不然五湖上，亦可乘扁舟。"],"title":"越中秋懷","id":"d3d78883-eaef-5833-ab0e-062b7166a163","dynasty":"唐","type":"诗"},{"author":"李白","paragraphs":["朝入天苑中，謁帝蓬萊宮。","青山映輦道，碧樹搖蒼空。","謬題金閨籍，得與銀臺通。","待詔奉明主，抽毫頌清風。","歸時落日晚，躞蹀浮雲驄。","人馬本無意，飛馳自豪雄。","入門紫鴛鴦，金井雙梧桐。","清歌弦古曲，美酒沽新豐。","快意且爲樂，列筵坐羣公。","光景不可留，生世如轉蓬。","早達勝晚遇，羞比垂釣翁。"],"title":"效古二首 一","id":"c067709c-46ff-5633-884e-fa18202174b2","dynasty":"唐","type":"诗"},{"author":"李白","paragraphs":["自古有秀色，西施與東鄰。","蛾眉不可妬，況乃效其矉。","所以尹婕妤，羞見邢夫人。","低頭不出氣，塞默少精神。","寄語無鹽子，如君何足珍。"],"title":"效古二首 二","id":"ca6310de-d84e-52ae-a895-ef7f5cd2e912","dynasty":"唐","type":"诗"},{"author":"李白","paragraphs":["青天何歷歷，明星如白石。","黃姑與織女，相去不盈尺。","銀河無鵲橋，非時將安適。","閨人理紈素，遊子悲行役。","瓶冰知冬寒，霜露欺遠客。","客似秋葉飛，飄颻不言歸。","別後羅帶長，愁寬去時衣。","乘月託宵夢，因之寄金徽。"],"title":"擬古十二首 一","id":"00d29872-c618-5bd3-8b69-dfe25b5d3be2","dynasty":"唐","type":"诗"},{"author":"李白","paragraphs":["高樓入青天，下有白玉堂。","明月看欲墮，當窗懸清光。","遙夜一美人，羅衣霑秋霜。","含情弄柔瑟，彈作陌上桑。","弦聲何激烈，風捲遶飛梁。","行人皆躑躅，栖鳥起迴翔。","但寫妾意苦，莫辭此曲傷。","願逢同心者，飛作紫鴛鴦。"],"title":"擬古十二首 二","id":"604b5a15-55f8-5511-aaf0-1d116d648923","dynasty":"唐","type":"诗"},{"author":"李白","paragraphs":["長繩難繫日，自古共悲辛。","黃金高北斗，不惜買陽春。","石火無留光，還如世中人。","即事已如夢，後來我誰身。","提壺莫辭貧，取酒會四鄰。","仙人殊恍惚，未若醉中真。"],"title":"擬古十二首 三","id":"cdbbb6cd-0999-50a0-8b25-d4ad0d39f8b9","dynasty":"唐","type":"诗"},{"author":"李白","paragraphs":["清都綠玉樹，灼爍瑤臺春。","攀花弄秀色，遠贈天仙人。","香風送紫蘂，直到扶桑津。","取掇世上豔，所貴心之珍。","相思傳一笑，聊欲示情親。"],"title":"擬古十二首 四","id":"8c88f645-35c2-59e3-81ee-3d17beafb834","dynasty":"唐","type":"诗"},{"author":"李白","paragraphs":["今日風日好，明日恐不如。","春風笑於人，何乃愁自居。","吹簫舞彩鳳，酌醴鱠神魚。","千金買一醉，取樂不求餘。","達士遺天地，東門有二疏。","愚夫同瓦石，有才知卷舒。","無事作悲苦，塊然涸轍魚。"],"title":"擬古十二首 五","id":"8237a642-3cf8-5eaf-b325-e7e329c86223","dynasty":"唐","type":"诗"},{"author":"李白","paragraphs":["運速天地閉，胡風結飛霜。","百草死冬月，六龍頹西荒。","太白出東方，彗星揚精光。","鴛鴦非越鳥，何爲眷南翔。","惟昔鷹將犬，今爲侯與王。","得水成蛟龍，爭池奪鳳凰。","北斗不酌酒，南箕空簸揚。"],"title":"擬古十二首 六","id":"9d9b739b-a613-5b02-ab7e-b71da78c7819","dynasty":"唐","type":"诗"},{"author":"李白","paragraphs":["世路今太行，迴車竟何託。","萬族皆凋枯，遂無少可樂。","曠野多白骨，幽魂共銷鑠。","榮貴當及時，春華宜照灼。","人非崑山玉，安得長璀錯。","身沒期不朽，榮名在麟閣。"],"title":"擬古十二首 七","id":"964fa074-6cc2-5e8f-a712-eac5dfca1f97","dynasty":"唐","type":"诗"},{"author":"李白","paragraphs":["月色不可掃，客愁不可道。","玉露生秋衣，流螢飛百草。","日月終銷毀，天地同枯槁。","蟪蛄啼青松，安見此樹老。","金丹寧誤俗，昧者難精討。","爾非千歲翁，多恨去世早。","飲酒入玉壺，藏身以爲寶。"],"title":"擬古十二首 八","id":"dac13ba7-14a0-50f4-84e8-6c158421fb18","dynasty":"唐","type":"诗"},{"author":"李白","paragraphs":["生者爲過客，死者爲歸人。","天地一逆旅，同悲萬古塵。","月兔空搗藥，扶桑已成薪。","白骨寂無言，青松豈知春。","前後更嘆息，浮榮安足珍。"],"title":"擬古十二首 九","id":"a0d86123-bcd5-57b5-94b1-c6accc660e8a","dynasty":"唐","type":"诗"},{"author":"李白","paragraphs":["仙人騎彩鳳，昨下閬風岑。","海水三清淺，桃源一見尋。","遺我綠玉桮，兼之紫瓊琴。","杯以傾美酒，琴以閑素心。","二物非世有，何論珠與金。","琴彈松裏風，桮勸天上月。","風月長相知，世人何倏忽。"],"title":"擬古十二首 十","id":"ff1bc4bc-a022-5aaf-ab21-a0a47410400c","dynasty":"唐","type":"诗"},{"author":"李白","paragraphs":["涉江弄秋水，愛此荷花鮮。","攀荷弄其珠，蕩漾不成圓。","佳人綵雲裏，欲贈隔遠天。","相思無由見，悵望涼風前。"],"tags":["惆怅","荷花","言志"],"title":"擬古十二首 十一","id":"3b0c274e-fcc6-53c6-83dd-b8f98cd58a08","dynasty":"唐","type":"诗"},{"author":"李白","paragraphs":["去去復去去，辭君還憶君。","漢水既殊流，楚山亦此分。","人生難稱意，豈得長爲羣。","越燕喜海日，燕鴻思朔雲。","別久容華晚，琅玕不能飯。","日落知天昏，夢長覺道遠。","望夫登高山，化石竟不返。"],"title":"擬古十二首 十二","id":"b03e5df0-b377-5da0-9ab6-33c1c0e191a5","dynasty":"唐","type":"诗"},{"author":"李白","paragraphs":["瑤姬天帝女，精彩化朝雲。","宛轉入宵夢，無心向楚君。","錦衾抱秋月，綺席空蘭芬。","茫昧竟誰測，虛傳宋玉文。"],"title":"感興六首 一","id":"f05a27c8-db67-5f14-ab81-6dd6acd06788","dynasty":"唐","type":"诗"},{"author":"李白","paragraphs":["洛浦有宓妃，飄颻雪爭飛。","輕雲拂素月，了可見清輝。","解珮欲西去，含情詎相違。","香塵動羅襪，綠水不霑衣。","陳王徒作賦，神女豈同歸。","好色傷大雅，多爲世所譏。"],"title":"感興六首 二","id":"2a2c886e-e565-5d3c-a731-341d5eb967d2","dynasty":"唐","type":"诗"},{"author":"李白","paragraphs":["裂素持作書，將寄萬里懷。","眷眷待遠信，竟歲無人來。","征鴻務隨陽，又不爲我棲。","委之在深篋，蠹魚壞其題。","何如投水中，流落他人開。","不惜他人開，但恐生是非。"],"title":"感興六首 三","id":"86906bbc-7c2d-5ec1-8b43-69f263c9fef6","dynasty":"唐","type":"诗"},{"author":"李白","paragraphs":["十五遊神仙，仙遊未曾歇。","吹笙坐松風，汎瑟窺海月。","西山玉童子，使我鍊金骨。","欲逐黃鶴飛，相呼向蓬闕。"],"title":"感興六首 四","id":"d67cd5d0-133d-5be9-a2b3-a1fbb9d026ca","dynasty":"唐","type":"诗"},{"author":"李白","paragraphs":["西國有美女，結樓青雲端。","蛾眉豔曉月，一笑傾城歡。","高節不可奪，炯心如凝丹。","常恐彩色晚，不爲人所觀。","安得配君子，共乘雙飛鸞。"],"title":"感興六首 五","id":"46f42232-b719-5e12-b638-ffdef8b98041","dynasty":"唐","type":"诗"},{"author":"李白","paragraphs":["嘉穀隱豐草，草深苗且稀。","農夫既不異，孤穗將安歸。","常恐委疇隴，忽與秋蓬飛。","烏得薦宗廟，爲君生光輝。"],"title":"感興六首 六","id":"5c77b29e-42a0-5118-9bf1-93693d081aee","dynasty":"唐","type":"诗"},{"author":"李白","paragraphs":["周公負斧扆，成王何夔夔。","武王昔不豫，剪爪投河湄。","賢聖遇讒慝，不免人君疑。","天風拔大木，禾黍咸傷萎。","管蔡扇蒼蠅，公賦鴟鴞詩。","金縢若不啓，忠信誰明之。"],"title":"寓言三首 一","id":"662731a7-a7bc-5591-b424-b28294a1f417","dynasty":"唐","type":"诗"},{"author":"李白","paragraphs":["搖裔雙彩鳳，婉孌三青禽。","往還瑤臺裏，鳴舞玉山岑。","以歡秦娥意，復得王母心。","區區精衛鳥，銜木空哀吟。"],"title":"寓言三首 二","id":"4438b474-ee52-58f0-8f7f-f19c3f71041f","dynasty":"唐","type":"诗"},{"author":"李白","paragraphs":["長安春色歸，先入青門道。","綠楊不自持，從風欲傾倒。","海燕還秦宮，雙飛入簾櫳。","相思不相見，託夢遼城東。"],"title":"寓言三首 三","id":"870d5868-64f5-565e-8fea-c8ff143c1b66","dynasty":"唐","type":"诗"},{"author":"李白","paragraphs":["涼風度秋海，吹我鄉思飛。","連山去無際，流水何時歸。","目極浮雲色，心斷明月暉。","芳草歇柔豔，白露催寒衣。","夢長銀漢落，覺罷天星稀。","含悲想舊國，泣下誰能揮。"],"tags":["羁旅","秋天","抒怀","写景"],"title":"秋夕旅懷","id":"45b4036f-789e-5af0-bd35-6b0418282954","dynasty":"唐","type":"诗"},{"author":"李白","paragraphs":["吾愛王子晉，得道伊洛濱。","金骨既不毀，玉顏長自春。","可憐浮丘公，猗靡與情親。","舉首白日間，分明謝時人。","二仙去已遠，夢想空殷勤。"],"title":"感遇四首 一","id":"ddfe435c-4357-506d-a773-c6a02430a8dc","dynasty":"唐","type":"诗"},{"author":"李白","paragraphs":["可歎東籬菊，莖疎葉且微。","雖言異蘭蕙，亦自有芳菲。","未泛盈樽酒，徒霑清露輝。","當榮君不採，飄落欲何依。"],"title":"感遇四首 二","id":"d794eaac-58e8-5cbb-821b-0d5a2c427279","dynasty":"唐","type":"诗"},{"author":"李白","paragraphs":["昔余聞姮娥，竊藥駐雲髮。","不自嬌玉顏，方希鍊金骨。","飛去身莫返，含笑坐明月。","紫宮誇蛾眉，隨手會凋歇。"],"title":"感遇四首 三","id":"d9918534-0ec4-5502-9a87-1951ae38a7af","dynasty":"唐","type":"诗"},{"author":"李白","paragraphs":["宋玉事楚王，立身本高潔。","巫山賦綵雲，郢路歌白雪。","舉國莫能和，巴人皆卷舌。","一感登徒言，恩情遂中絕。"],"title":"感遇四首 四","id":"68fe08aa-8355-5fa2-b4cd-6b1e93b734fc","dynasty":"唐","type":"诗"},{"author":"李白","paragraphs":["晨趨紫禁中，夕待金門詔。","觀書散遺帙，探古窮至妙。","片言苟會心，掩卷忽而笑。","青蠅易相點，白雪難同調。","本是疎散人，屢貽褊促誚。","雲天屬清朗，林壑憶遊眺。","或時清風來，閑倚欄下嘯。","嚴光桐廬溪，謝客臨海嶠。","功成謝人間，從此一投釣。"],"title":"翰林讀書言懷呈集賢諸學士","id":"baa2ff78-83a4-5f6f-8420-e313dbd1f979","dynasty":"唐","type":"诗"},{"author":"李白","paragraphs":["何處聞秋聲，翛翛北窗竹。","迴薄萬古心，攬之不盈掬。","靜坐觀衆妙，浩然媚幽獨。","白雲南山來，就我檐下宿。","嬾從唐生決，羞訪季主卜。","四十九年非，一往不可復。","野情轉蕭灑，世道有飜覆。","陶令歸去來，田家酒應熟。"],"title":"尋陽紫極宮感秋作","id":"b79a76a8-c926-5c7e-83e7-da75ca80294b","dynasty":"唐","type":"诗"},{"author":"李白","paragraphs":["餐霞臥舊壑，散髮謝遠遊。","山蟬號枯桑，始復知天秋。","朔雁別海裔，越燕辭江樓。","颯颯風卷沙，茫茫霧縈洲。","黃雲結暮色，白水揚寒流。","惻愴心自悲，潺湲淚難收。","蘅蘭方蕭瑟，長嘆令人愁。"],"tags":["抒情","秋天","写景"],"title":"江上秋懷","id":"955f8ac7-837b-57be-86a8-f350e0d7672e","dynasty":"唐","type":"诗"},{"author":"李白","paragraphs":["北風吹海鴈，南渡落寒聲。","感此瀟湘客，淒其流浪情。","海懷結滄洲，霞想遊赤城。","始探蓬壺事，旋覺天地輕。","澹然吟高秋，閑臥瞻太清。","蘿月掩空幕，松霜結前楹。","滅見息羣動，獵微窮至精。","桃花有源水，可以保吾生。"],"title":"秋夕書懷","id":"5a1ea754-f048-52c1-8255-b13358c9e710","dynasty":"唐","type":"诗"},{"author":"李白","paragraphs":["南風昔不競，豪聖思經綸。","劉琨與祖逖，起舞雞鳴晨。","雖有匡濟心，終爲樂禍人。","我則異於是，潛光皖水濱。","卜築司空原，北將天柱鄰。","雪霽萬里月，雲開九江春。","俟乎泰階平，然後託微身。","傾家事金鼎，年貌可長新。","所願得此道，終然保清真。","弄景奔日馭，攀星戲河津。","一隨王喬去，長年玉天賓。"],"title":"避地司空原言懷","id":"301b9bf1-e666-50b8-8e3e-9bdccf0b575d","dynasty":"唐","type":"诗"},{"author":"李白","paragraphs":["共公赫怒，天維中摧。","鯤鯨噴蕩，揚濤起雷。","魚龍陷人，成此禍胎。","火焚崑山，玉石相磓。","仰希霖雨，灑寶炎煨。","箭發石開，戈揮日迴。","鄒衍慟哭，燕霜颯來。","微誠不感，猶縶夏臺。","蒼鷹搏攫，丹棘崔嵬。","豪聖凋枯，王風傷哀。","斯文未喪，東嶽豈頹。","穆逃楚難，鄒脫吳災。","見機苦遲，二公所咍。","驥不驟進，麟何來哉。","星離一門，草擲二孩。","萬憤結習，憂從中催。","金瑟玉壺，盡爲愁媒。","舉酒太息，泣血盈桮。","台星再朗，天綱重恢。","屈法申恩，棄瑕取材。","冶長非罪，尼父無猜。","覆盆儻舉，應照寒灰。"],"tags":["泰山","悲愤","抒情"],"title":"上崔相百憂章","id":"a09bb888-946a-502c-b6b2-8554d12a0b05","dynasty":"唐","type":"诗"},{"author":"李白","paragraphs":["海水渤潏，人罹鯨鯢。","蓊胡沙而四塞，始滔天於燕齊。","何六龍之浩蕩，遷白日於秦西。","九土星分，嗷嗷棲棲。","南冠君子，呼天而啼。","戀高堂而掩泣，淚血地而成泥。","獄戶春而不草，獨幽怨而沈迷。","兄九江兮弟三峽，悲羽化之難齊。","穆陵關北愁愛子，豫章天南隔老妻。","一門骨肉散百草，遇難不復相提攜。","樹榛拔桂，囚鸞寵雞。","舜昔授禹，伯成耕犂。","德自此衰，吾將安棲。","好我者恤我，不好我者何忍臨危而相擠。","子胥鴟夷，彭越醢醯。","自古豪烈，胡爲此繄。","蒼蒼之天，高乎視低。","如其聽卑，脫我牢狴。","儻辨美玉，君收白珪。"],"tags":["感慨","战争","愤懑"],"title":"萬憤詞投魏郎中","id":"41c859b8-7d14-54f6-b5ac-6dbbd28ca052","dynasty":"唐","type":"诗"},{"author":"李白","paragraphs":["修蛇橫洞庭，吞象臨江島。","積骨成巴陵，遺言聞楚老。","水窮三苗國，地窄三湘道。","歲[晏]天崢嶸，時危人枯槁。","思歸阻喪亂，去國傷懷抱。","郢路方丘墟，章華亦傾倒。","風悲猨嘯苦，木落鴻飛早。","日隱西赤沙，月明東城草。","關河望已絕，氛霧行當掃。","長呌天可聞，吾將問蒼昊。"],"tags":["洞庭湖","爱国","现实","战争","愤懑"],"title":"荆州賊平臨洞庭言懷作","id":"ef2f571d-a374-537f-8dac-1fcb9514629f","dynasty":"唐","type":"诗"},{"author":"李白","paragraphs":["得道無古今，失道還衰老。","自笑鏡中人，白髮如霜草。","捫心空嘆息，問影何枯槁。","桃李竟何言，終成南山皓。"],"title":"覽鏡書懷","id":"416dee34-2cd6-5849-ad46-7c4cb016abba","dynasty":"唐","type":"诗"},{"author":"李白","paragraphs":["賈誼三年謫，班超萬里侯。","何如牽白犢，飲水對清流。"],"title":"田園言懷","id":"a56e0c31-a718-5783-aa96-dece5a9301da","dynasty":"唐","type":"诗"},{"author":"李白","paragraphs":["青春幾何時，黃鳥鳴不歇。","天涯失鄉路，江外老華髮。","心飛秦塞雲，影滯楚關月。","身世殊爛漫，田園久蕪沒。","歲[晏]何所從，長歌謝金闕。"],"tags":["青春","春天","感伤"],"title":"江南春懷","id":"6fd562e6-56aa-566e-9f65-4f377efe949a","dynasty":"唐","type":"诗"},{"author":"李白","paragraphs":["蜀僧抱綠綺，西下峨眉峰。","爲我一揮手，如聽萬壑松。","客心洗流水，餘響入霜鐘。","不覺碧山暮，秋雲暗幾重。"],"tags":["唐诗三百首","音乐","五言律诗"],"title":"聽蜀僧濬彈琴","id":"13c2798e-5033-57cd-bc7a-229a0dba7d0e","dynasty":"唐","type":"诗"},{"author":"李白","paragraphs":["魯國寒事早，初霜刈渚蒲。","揮鐮若轉月，拂水生連珠。","此草最可珍，何必貴龍鬚。","織作玉牀席，欣承清夜娛。","羅衣能再拂，不畏素塵蕪。"],"tags":["忧国忧民","农民"],"title":"魯東門觀刈蒲","id":"c6ff206d-2564-5841-976f-e8f153af276e","dynasty":"唐","type":"诗"},{"author":"李白","paragraphs":["魯女東窗下，海榴世所稀。","珊瑚映綠水，未足比光輝。","清香隨風發，落日好鳥歸。","願爲東南枝，低舉拂羅衣。","無由共攀折，引領望金扉。"],"tags":["咏物诗","咏物"],"title":"詠鄰女東窗海石榴","id":"5ccc0b26-916e-534a-95fe-bc2e76f12471","dynasty":"唐","type":"诗"},{"author":"李白","paragraphs":["南軒有孤松，柯葉自綿冪。","清風無閑時，瀟灑終日夕。","陰生古苔綠，色染秋烟碧。","何當凌雲霄，直上數千尺。"],"tags":["咏物诗","理想","抒怀","咏物"],"title":"南軒松","id":"48006ec4-95a0-5967-b317-4a4648d46ff5","dynasty":"唐","type":"诗"},{"author":"李白","paragraphs":["蟠木不彫飾，且將斤斧疎。","樽成山岳勢，材是棟梁餘。","外與金罍並，中涵玉醴虛。","慙君垂拂拭，遂忝玳筵居。"],"tags":["咏物诗","组诗","抒怀","咏物"],"title":"詠山樽二首 一","id":"54e76545-cd9a-5939-8754-29e1d95acd68","dynasty":"唐","type":"诗"},{"author":"李白","paragraphs":["擁腫寒山木，嵌空成酒樽。","愧無江海量，偃蹇在君門。"],"title":"詠山樽二首 二","id":"3d1ecbb8-5e2e-5370-a13c-40ab3bb7f76f","dynasty":"唐","type":"诗"},{"author":"李白","paragraphs":["落羽辭金殿，孤鳴咤繡衣。","能言終見棄，還向隴西飛。"],"title":"初出金門尋王侍御不遇詠壁上鸚鵡","id":"b0477530-41c0-5c10-b21a-1ef89911aaf7","dynasty":"唐","type":"诗"},{"author":"李白","paragraphs":["紫藤挂雲木，花蔓宜陽春。","密葉隱歌鳥，香風留美人。"],"title":"紫藤樹","id":"f953780c-b889-5705-a97f-9aa724d110d7","dynasty":"唐","type":"诗"},{"author":"李白","paragraphs":["八月邊風高，胡鷹白錦毛。","孤飛一片雪，百里見秋毫。"],"title":"觀放白鷹二首 一","id":"b9dcc714-82ef-5be2-81c3-11e34767a8af","dynasty":"唐","type":"诗"},{"author":"李白","paragraphs":["寒冬十二月，蒼鷹八九毛。","寄言燕雀莫相啅，自有雲霄萬里高。"],"title":"觀放白鷹二首 二","id":"fd2c003b-b248-5f77-bc06-0e003cba5275","dynasty":"唐","type":"诗"},{"author":"李白","paragraphs":["粉壁爲空天，丹青狀江海。","遊雲不知歸，日見白鷗在。","博平真人王志安，沈吟至此願挂冠。","松溪石磴帶秋色，愁客思歸坐曉寒。"],"tags":["抒怀","思乡","写景","豪迈"],"title":"觀博平王志安少府山水粉圖","id":"3c7ad6ae-af2e-53ac-a99f-eb98280c290a","dynasty":"唐","type":"诗"},{"author":"李白","paragraphs":["美人爲政本忘機，服藥求仙事不違。","葉縣已泥丹竈畢，瀛洲當伴赤松歸。","先師有訣神將助，大聖無心火自飛。","九轉但能生羽翼，雙鳧忽去定何依。"],"title":"題雍丘崔明府丹竈","id":"072dad00-bde8-5fe8-b364-e88aa6434d6b","dynasty":"唐","type":"诗"},{"author":"李白","paragraphs":["昔遊三峽見巫山，見畫巫山宛相似。","疑是天邊十二峰，飛入君家彩屏裏。","寒松蕭瑟如有聲，陽臺微茫如有情。","錦衾瑤席何寂寂，楚王神女徒盈盈。","高咫尺，如千里，翠屏丹崖燦如綺。","蒼蒼遠樹圍荆門，歷歷行舟泛巴水。","水石潺湲萬壑分，烟光草色俱氛氳。","溪花笑日何年發，江客聽猨幾歲聞。","使人對此心緬邈，疑入嵩丘夢綵雲。"],"title":"觀元丹丘坐巫山屏風","id":"08cf8515-70fe-5c92-86f6-12d051f1a999","dynasty":"唐","type":"诗"},{"author":"李白","paragraphs":["百丈素崖裂，四山丹壁開。","龍潭中噴射，晝夜生風雷。","但見瀑泉落，如潨雲漢來。","聞君寫真圖，島嶼備縈迴。","石黛刷幽草，曾青澤古苔。","幽緘儻相傳，何必向天台。"],"title":"求崔山人百丈崖瀑布圖","id":"cc98b674-04d0-5f2c-ac0c-7770588f28e3","dynasty":"唐","type":"诗"},{"author":"李白","paragraphs":["醉入田家去，行歌荒野中。","如何青草裏，亦有白頭翁。","折取對明鏡，宛將衰鬢同。","微芳似相誚，留恨向東風。"],"title":"見野草中有曰白頭翁者","id":"630aa12e-0a09-53ab-92b3-f6a913f88ee6","dynasty":"唐","type":"诗"},{"author":"李白","paragraphs":["慙君能衛足，嘆我遠移根。","白日如分照，還歸守故園。"],"tags":["怀人","抒情","思乡"],"title":"流夜郎題葵葉","id":"4a4ebc79-a09e-5005-a1e3-9fbc902e2c4d","dynasty":"唐","type":"诗"},{"author":"李白","paragraphs":["真僧閉精宇，滅跡含達觀。","列嶂圖雲山，攢峰入霄漢。","丹崖森在目，清晝疑卷幔。","蓬壺來軒窗，瀛海入几案。","煙濤爭噴薄，島嶼相凌亂。","征帆飄空中，瀑水灑天半。","崢嶸若可陟，想像徒盈嘆。","杳與真心冥，遂諧靜者翫。","如登赤城裏，揭步滄洲畔。","即事能娛人，從茲得消散。"],"title":"塋禪師房觀山海圖","id":"4c861d1f-a8f3-5d0b-bd73-af9fbdc0b3ac","dynasty":"唐","type":"诗"},{"author":"李白","paragraphs":["白鷺下秋水，孤飛如墜霜。","心閑且未去，獨立沙洲傍。"],"title":"白鷺鶿","id":"90a71634-25cd-51fd-ac36-109ec0949c78","dynasty":"唐","type":"诗"},{"author":"李白","paragraphs":["園花笑芳年，池草豔春色。","猶不如槿花，嬋娟玉階側。","芬榮何夭促，零落在瞬息。","豈若瓊樹枝，終歲長翕赩。"],"tags":["咏物","咏物诗","花","赞美","写花"],"title":"詠槿","id":"cdffff93-afc5-5ff9-9892-a0e2beb19af8","dynasty":"唐","type":"诗"},{"author":"李白","paragraphs":["世人種桃李，皆在金張門。","攀折爭捷徑，及此春風暄。","一朝天霜下，榮耀難久存。","安知南山桂，綠葉垂芳根。","清陰亦可託，何惜樹君園。"],"tags":["写花","花","赞美"],"title":"詠桂","id":"8f09c626-c67f-5917-a66d-749e46e6bcb3","dynasty":"唐","type":"诗"},{"author":"李白","paragraphs":["紅羅袖裏分明見，白玉盤中看却無。","疑是老僧休念誦，腕前推下水晶珠。"],"title":"白胡桃","id":"6da0b64d-fa53-5939-99f8-4d1b19e227ed","dynasty":"唐","type":"诗"},{"author":"李白","paragraphs":["巫山枕障畫高丘，白帝城邊樹色秋。","朝雲夜入無行處，巴水橫天更不流。"],"title":"巫山枕障","id":"42b572c8-b781-5d8f-8ee7-d6a12c138dcf","dynasty":"唐","type":"诗"},{"author":"李白","paragraphs":["遙夜何漫漫，空歌白石爛。","甯戚未匡齊，陳平終佐漢。","攙搶掃河洛，直割鴻溝半。","歷數方未遷，雲雷屢多難。","天人秉旄鉞，虎竹光藩翰。","侍筆黃金臺，傳觴青玉案。","不因秋風起，自有思歸歎。","主將動讒疑，王師忽離叛。","自來白沙上，鼓譟丹陽岸。","賓御如浮雲，從風各消散。","舟中指可掬，城上骸爭爨。","草草出近關，行行昧前算。","南奔劇星火，北寇無涯畔。","顧乏七寶鞭，留連道傍翫。","太白夜食昴，長虹日中貫。","秦趙興天兵，茫茫九州亂。","感遇明主恩，頗高祖逖言。","過江誓流水，志在清中原。","拔劍擊前柱，悲歌難重論。"],"title":"南奔書懷","id":"89182222-8ae2-5c0a-aac5-9b3537e7a047","dynasty":"唐","type":"诗"},{"author":"李白","paragraphs":["神農好長生，風俗久已成。","復聞紫陽客，早署丹臺名。","喘息餐妙氣，步虛吟真聲。","道與古仙合，心將元化幷。","樓疑出蓬海，鶴似飛玉京。","松雪窗外曉，池水階下明。","忽耽笙歌樂，頗失軒冕情。","終願惠金液，提攜凌太清。"],"tags":["写人","赞美","写人诗"],"title":"題隨州紫陽先生壁","id":"204321d4-ded9-51e5-8add-87e08762d689","dynasty":"唐","type":"诗"},{"author":"李白","paragraphs":["故人棲東山，自愛丘壑美。","青春臥空林，白日猶不起。","松風清襟袖，石潭洗心耳。","羨君無紛喧，高枕碧霞裏。"],"tags":["向往","田园","生活","隐居"],"title":"題元丹丘山居","id":"a9532d65-5883-512e-bc61-3fe140abc550","dynasty":"唐","type":"诗"},{"author":"李白","paragraphs":["仙遊渡潁水，訪隱同元君。","忽遺蒼生望，獨與洪崖羣。","卜地初晦跡，興言且成文。","却顧北山斷，前瞻南嶺分。","遙通汝海月，不隔嵩丘雲。","之子合逸趣，而我欽清芬。","舉跡倚松石，談笑迷朝曛。","益願狎青鳥，拂衣棲江濆。"],"title":"題元丹丘潁陽山居","id":"1e62bda2-b318-5b1f-8630-5447f5818399","dynasty":"唐","type":"诗"},{"author":"李白","paragraphs":["齊公鑿新河，萬古流不絕。","豐功利生人，天地同朽滅。","兩橋對雙閣，芳樹有行列。","愛此如甘棠，誰云敢攀折。","吳關倚此固，天險自茲設。","海水落斗門，湖平見沙汭。","我行送季父，弭櫂徒流悅。","楊花滿江來，疑是龍山雪。","惜此林下興，愴爲山陽別。","瞻望清路塵，歸來空寂滅。"],"title":"題瓜州新河餞族叔舍人賁","id":"f54fce68-6eda-5a0c-80ed-22e98204ee2b","dynasty":"唐","type":"诗"},{"author":"李白","paragraphs":["白道向姑熟，洪亭臨道傍。","前有昔時井，下有五丈牀。","樵女洗素足，行人歇金裝。","西望白鷺洲，蘆花似朝霜。","送君此時去，回首淚成行。"],"tags":["抒情","送别"],"title":"洗脚亭","id":"a51f02a4-1f7e-5b99-b004-6bfb60c1253e","dynasty":"唐","type":"诗"},{"author":"李白","paragraphs":["天下傷心處，勞勞送客亭。","春風知別苦，不遣柳條青。"],"tags":["抒情","送别","借景抒情","离别"],"title":"勞勞亭","id":"210a6209-c21e-5100-9e52-42253b3282a7","dynasty":"唐","type":"诗"},{"author":"李白","paragraphs":["王子耽玄言，賢豪多在門。","好鵝尋道士，愛竹嘯名園。","樹色老荒苑，池光蕩華軒。","此堂見明月，更憶陸平原。","埽拭青玉簟，爲余置金尊。","醉罷欲歸去，花枝宿鳥喧。","何時復來此，再得洗囂煩。"],"title":"題金陵王處士水亭","id":"fa6760e0-cd21-53be-ad68-d3499751d943","dynasty":"唐","type":"诗"},{"author":"李白","paragraphs":["家本紫雲山，道風未淪落。","沈懷丹丘志，沖賞歸寂寞。","朅來遊閩荒，捫涉窮禹鑿。","夤緣泛潮海，偃蹇陟廬霍。","憑雷躡天窗，弄影憩霞閣。","且欣登眺美，頗愜隱淪諾。","三山曠幽期，四岳聊所託。","故人契嵩穎，高義炳丹雘。","滅跡遺紛囂，終言本峰壑。","自矜林湍好，不羨朝市樂。","偶與真意幷，頓覺世情薄。","爾能折芳桂，吾亦採蘭若。","拙妻好乘鸞，嬌女愛飛鶴。","提攜訪神仙，從此鍊金藥。"],"tags":["抒情","写景","隐居"],"title":"題嵩山逸人元丹丘山居","id":"e3e81486-4b61-5ca7-b30b-738c47e5dfe3","dynasty":"唐","type":"诗"},{"author":"李白","paragraphs":["我家北海宅，作寺南江濱。","空庭無玉樹，高殿坐幽人。","書帶留青草，琴堂冪素塵。","平生種桃李，寂滅不成春。"],"title":"題江夏修靜寺","id":"a0f4b4b7-36a2-546a-aebe-c96e8cb866c9","dynasty":"唐","type":"诗"},{"author":"李白","paragraphs":["吾憐宛溪好，百尺照心明。","何謝新安水，千尋見底清。","白沙留月色，綠竹助秋聲。","却笑嚴湍上，于今獨擅名。"],"title":"題宛溪館","id":"9fb747b1-a924-5b44-b363-38cec095bf36","dynasty":"唐","type":"诗"},{"author":"李白","paragraphs":["杜陵賢人清且廉，東溪卜築歲將淹。","宅近青山同謝朓，門垂碧柳似陶潛。","好鳥迎春歌後院，飛花送酒舞前簷。","客到但知留一醉，盤中秪有水晶鹽。"],"tags":["写人","赞美","写人诗"],"title":"題東谿公幽居","id":"f8167456-7718-5e4a-94a8-25ea3b74d0f4","dynasty":"唐","type":"诗"},{"author":"李白","paragraphs":["魯叟談五經，白髮死章句。","問以經濟策，茫如墜煙霧。","足著遠遊履，首戴方山巾。","緩步從直道，未行先起塵。","秦家丞相府，不重褒衣人。","君非叔孫通，與我本殊倫。","時事且未達，歸耕汶水濱。"],"title":"嘲魯儒","id":"bfa53a59-74e1-5a2a-aeb9-bd38aa813a00","dynasty":"唐","type":"诗"},{"author":"李白","paragraphs":["二桃殺三士，詎假劒如霜。","衆女妬蛾眉，雙花競春芳。","魏姝信鄭褏，掩袂對懷王。","一惑巧言子，朱顏成死傷。","行將泣團扇，戚戚愁人腸。"],"title":"懼讒","id":"80f3dd0b-1331-5699-9325-7213ddfe71e8","dynasty":"唐","type":"诗"},{"author":"李白","paragraphs":["太守耀清威，乘閑弄晚暉。","江沙橫獵騎，山火遶行圍。","箭逐雲鴻落，鷹隨月兔飛。","不知白日暮，歡賞夜方歸。"],"title":"觀獵","id":"8ac2598b-3a1c-538b-8054-4d84e1d5da71","dynasty":"唐","type":"诗"},{"author":"李白","paragraphs":["胡人吹玉笛，一半是秦聲。","十月吳山曉，梅花落敬亭。","愁聞出塞曲，淚滿逐臣纓。","却望長安道，空懷戀主情。"],"tags":["抒情","音乐"],"title":"觀胡人吹笛","id":"52393099-90e3-5b5a-8f13-9278deaac5d7","dynasty":"唐","type":"诗"},{"author":"李白","paragraphs":["騮馬新跨白玉鞍，戰罷沙場月色寒。","城頭鐵鼓聲猶震，匣裏金刀血未乾。"],"title":"軍行","id":"80958b0a-086e-5da0-9a93-087679a80002","dynasty":"唐","type":"诗"},{"author":"李白","paragraphs":["百戰沙場碎鐵衣，城南已合數重圍。","突營射殺呼延將，獨領殘兵千騎歸。"],"tags":["战争","边塞","相和歌辞"],"title":"從軍行","id":"4bd970f1-ac27-5b21-b00f-7e13cdec6555","dynasty":"唐","type":"诗"},{"author":"李白","paragraphs":["平虜將軍婦，入門二十年。","君心自有悅，妾寵豈能專。","出解牀前帳，行吟道上篇。","古人不唾井，莫忘昔纏綿。"],"title":"平虜將軍妻","id":"5ac85213-0534-5456-aadb-d67973b790a9","dynasty":"唐","type":"诗"},{"author":"李白","paragraphs":["誰家玉笛暗飛聲，散入春風滿洛城。","此夜曲中聞折柳，何人不起故園情。"],"tags":["音乐","思乡","初中古诗","七年级下册(课外)"],"title":"春夜洛城聞笛","id":"40b61a0d-6075-5b98-b608-3cb07b789ced","dynasty":"唐","type":"诗"},{"author":"李白","paragraphs":["神仙多古貌，雙耳下垂肩。","嵩嶽逢漢武，疑是九疑仙。","我來採菖蒲，服食可延年。","言終忽不見，滅影入雲烟。","喻帝竟莫悟，終歸茂陵田。"],"title":"嵩山採菖蒲者","id":"005bf4b1-0de0-5d7e-b827-387f994a5de1","dynasty":"唐","type":"诗"},{"author":"李白","paragraphs":["韓公吹玉笛，倜儻流英音。","風吹繞鍾山，萬壑皆龍吟。","王子停鳳管，師襄掩瑤琴。","餘韻度江去，天涯安可尋。"],"title":"金陵聽韓侍御吹笛","id":"11e9c92d-afb2-5a54-a167-99ce661df220","dynasty":"唐","type":"诗"},{"author":"李白","paragraphs":["北闕聖人歌太康，南冠君子竄遐荒。","漢酺聞奏鈞天樂，願得風吹到夜郎。"],"tags":["抒情","伤怀"],"title":"流夜郎聞酺不預","id":"dccf07f9-10f4-522d-8f34-3bd861436541","dynasty":"唐","type":"诗"},{"author":"李白","paragraphs":["天作雲與雷，霈然德澤開。","東風日本至，白雉越裳來。","獨棄長沙國，三年未許回。","何時入宣室，更問洛陽才。"],"tags":["乐观","抒情","豪迈"],"title":"放後遇恩不霑","id":"932da920-5774-5f6f-8f6e-26e718d75671","dynasty":"唐","type":"诗"},{"author":"李白","paragraphs":["蜀國曾聞子規鳥，宣城還見杜鵑花。","一呌一迴腸一斷，三春三月憶三巴。"],"tags":["思乡"],"title":"宣城見杜鵑花","id":"8776098a-d69d-54f6-a69f-5443cb8f3581","dynasty":"唐","type":"诗"},{"author":"李白","paragraphs":["黃鸝啄紫椹，五月鳴桑枝。","我行不記日，誤作陽春時。","蠶老客未歸，白田已繰絲。","驅馬又前去，捫心空自悲。"],"tags":["怀才不遇","羁旅","夏天","写景"],"title":"白田馬上聞鶯","id":"6e1c3154-d338-5fb8-af89-7afca1abbb61","dynasty":"唐","type":"诗"},{"author":"李白","paragraphs":["秋風清，秋月明。","落葉聚還散，寒鴉棲復驚。","相思相見知何日，","此時此夜難爲情。"],"tags":["思念","抒情","秋天","卷一·唐五代词","爱情","宋词三百首"],"title":"三五七言","id":"dfb482e2-654f-5878-b92b-46ff6eb4a8cc","dynasty":"唐","type":"诗"},{"author":"李白","paragraphs":["白日與明月，晝夜尚不閑。","況爾悠悠人，安得久世間。","傳聞海水上，乃有蓬萊山。","玉樹生綠葉，靈仙每登攀。","一食駐玄髮，再食留紅顏。","吾欲從此去，去之無時還。"],"title":"雜詩","id":"518ea547-2ae9-5570-b0ed-82b7fc08b7f7","dynasty":"唐","type":"诗"},{"author":"李白","paragraphs":["三鳥別王母，銜書來見過。","腸斷若剪弦，其如愁思何。","遙知玉窗裏，纖手弄雲和。","奏曲有深意，青松交女蘿。","寫水山井中，同泉豈殊波。","秦心與楚恨，皎皎爲誰多。"],"title":"寄遠十一首 一","id":"70a4375b-0162-5a72-9223-05b30852a86b","dynasty":"唐","type":"诗"},{"author":"李白","paragraphs":["青樓何所在，乃在碧雲中。","寶鏡挂秋水，羅衣輕春風。","新妝坐落日，悵望金屏空。","念此送短書，願因雙飛鴻。"],"title":"寄遠十一首 二","id":"821f1691-691d-526e-8ceb-9755e9b75464","dynasty":"唐","type":"诗"},{"author":"李白","paragraphs":["本作一行書，殷勤道相憶。","一行復一行，滿紙情何極。","瑤臺有黃鶴，爲報青樓人。","朱顏凋落盡，白髮一何新。","自知未應還，離居經三春。","桃李今若爲，當窗發光彩。","莫使香風飄，留與紅芳待。"],"title":"寄遠十一首 三","id":"a13bdadd-279b-56dc-be23-503003bf4a3c","dynasty":"唐","type":"诗"},{"author":"李白","paragraphs":["玉[筯]落春鏡，坐愁湖陽水。","聞與陰麗華，風煙接鄰里。","青春已復過，白日忽相催。","但恐荷花晚，令人意已摧。","相思不惜夢，日夜向陽臺。"],"title":"寄遠十一首 四","id":"42eb584c-8c9d-5735-83c9-11b65b9e539b","dynasty":"唐","type":"诗"},{"author":"李白","paragraphs":["遠憶巫山陽，花明淥江暖。","躊躇未得往，淚向南雲滿。","春風復無情，吹我夢魂斷。","不見眼中人，天長音信短。"],"title":"寄遠十一首 五","id":"8d8ae7c9-2ab1-5567-97b5-b408b889dfcf","dynasty":"唐","type":"诗"},{"author":"李白","paragraphs":["陽臺隔楚水，春草生黃河。","相思無日夜，浩蕩若流波。","流波向海去，欲見終無因。","遙將一點淚，遠寄如花人。"],"tags":["黄河"],"title":"寄遠十一首 六","id":"19f656f5-4ee8-5bde-9a93-e267e5127973","dynasty":"唐","type":"诗"},{"author":"李白","paragraphs":["妾在舂陵東，君居漢江島。","一日望花光，往來成白道。","一爲雲雨別，此地生秋草。","秋草秋蛾飛，相思愁落暉。","何由一相見，滅燭解羅衣。"],"title":"寄遠十一首 七","id":"10df7139-1949-5f93-85df-5113f1e55c51","dynasty":"唐","type":"诗"},{"author":"李白","paragraphs":["憶昨東園桃李紅碧枝，與君此時初別離。","金瓶落井無消息，令人行歎復坐思。","坐思行歎成楚越，春風玉顏畏銷歇。","碧窗紛紛下落花，青樓寂寂空明月。","兩不見，但相思，空留錦字表心素，至今緘愁不忍窺。"],"title":"寄遠十一首 八","id":"2c98a68c-3848-5e1c-86cf-553b251657ab","dynasty":"唐","type":"诗"},{"author":"李白","paragraphs":["長短春草綠，緣階如有情。","卷施心獨苦，抽却死還生。","覩物知妾意，希君種後庭。","閑時當採掇，念此莫相輕。"],"title":"寄遠十一首 九","id":"e4dee222-cbe3-541d-8b1d-9c5991cfe420","dynasty":"唐","type":"诗"},{"author":"李白","paragraphs":["魯縞如玉霜，筆題月氏書。","寄書白鸚鵡，西海慰離居。","行數雖不多，字字有委曲。","天末如見之，開緘淚相續。","淚盡恨轉深，千里同此心。","相思千萬里，一書值千金。"],"title":"寄遠十一首 十","id":"8c66f9f1-78d2-5028-8ab1-46fc19f0843f","dynasty":"唐","type":"诗"},{"author":"李白","paragraphs":["愛君芙蓉嬋娟之豔色，色可餐兮難再得。","憐君冰玉清逈之明心，情不極兮意已深。","朝共琅玕之綺食，夜同鴛鴦之錦衾。","恩情婉孌忽爲別，使人莫錯亂愁心。","亂愁心，涕如雪，寒燈厭夢魂欲絕。","覺來相思生白髮，盈盈漢水若可越。","可惜凌波步羅韤，美人美人兮歸去來，莫作朝雲暮雨兮飛陽臺。"],"title":"寄遠十一首 十一","id":"eda13e6e-bb43-55cb-88fe-77cdd6fb6393","dynasty":"唐","type":"诗"},{"author":"李白","paragraphs":["月皎昭陽殿，霜清長信宮。","天行乘玉輦，飛燕與君同。","別有歡娛處，承恩樂未窮。","誰憐團扇妾，獨坐怨秋風。"],"title":"長信宮","id":"a35bc082-43a9-5963-8780-de3faf437475","dynasty":"唐","type":"诗"},{"author":"李白","paragraphs":["天迴北斗挂西樓，金屋無人螢火流。","月光欲到長門殿，別作深宮一段愁。"],"title":"長門怨二首 一","id":"3fee459c-cd92-5f93-bc5c-3d6785136529","dynasty":"唐","type":"诗"},{"author":"李白","paragraphs":["桂殿長愁不記春，黃金四屋起秋塵。","夜懸明鏡青天上，獨照長門宮裏人。"],"title":"長門怨二首 二","id":"0bce45f9-3351-52d8-b3e0-a201e4f322ea","dynasty":"唐","type":"诗"},{"author":"李白","paragraphs":["白馬金羈遼海東，羅帷繡被臥春風。","落月低軒窺燭盡，飛花入戶笑牀空。"],"tags":["思念","妇女","春天","闺怨"],"title":"春怨","id":"2168deea-62c5-52cc-b361-ba6e28899ab7","dynasty":"唐","type":"诗"},{"author":"李白","paragraphs":["妾本洛陽人，狂夫幽燕客。","渴飲易水波，由來多感激。","胡馬西北馳，香騣搖綠絲。","鳴鞭從此去，逐虜蕩邊陲。","昔去有好言，不言久離別。","燕支多美女，走馬輕風雪。","見此不記人，恩情雲雨絕。","啼流玉筯盡，坐恨金閨切。","織錦作短書，腸隨回文結。","相思欲有寄，恐君不見察。","焚之揚其灰，手跡自此滅。"],"title":"代贈遠","id":"d9aba975-3f48-5a7b-8b39-16f4c885a3db","dynasty":"唐","type":"诗"},{"author":"李白","paragraphs":["駿馬驕行踏落花，垂鞭直拂五雲車。","美人一笑褰珠箔，遙指紅樓是妾家。"],"tags":["爱情","少年","女子"],"title":"陌上贈美人","id":"723ec04b-52dc-54fb-9ff7-70239cd64d69","dynasty":"唐","type":"诗"},{"author":"李白","paragraphs":["流水去絕國，浮雲辭故關。","水或戀前浦，雲猶歸舊山。","恨君流沙去，棄妾漁陽間。","玉筯夜垂流，雙雙落朱顏。","黃鳥坐相悲，綠楊誰更攀。","織錦心草草，挑燈淚斑斑。","窺鏡不自識，況乃狂夫還。"],"title":"閨情","id":"88238347-adca-5c33-95a6-60b7c2b882f2","dynasty":"唐","type":"诗"},{"author":"李白","paragraphs":["清水本不動，桃花發岸傍。","桃花弄水色，波蕩搖春光。","我悅子容豔，子傾我文章。","風吹綠琴去，曲度紫鴛鴦。","昔作一水魚，今成兩枝鳥。","哀哀長雞鳴，夜夜達五曉。","起折相思樹，歸贈知寸心。","覆水不可收，行雲難重尋。","天涯有度鳥，莫絕瑤華音。"],"tags":["爱情","回忆"],"title":"代別情人","id":"5c2a24fa-14b3-5c86-a3e3-edc604d19d87","dynasty":"唐","type":"诗"},{"author":"李白","paragraphs":["幾日相別離，門前生穭葵。","寒蟬聒梧桐，日夕長鳴悲。","白露濕螢火，清霜凌兔絲。","空掩紫羅袂，長啼無盡時。"],"tags":["写景","抒情","秋天","悲伤","离别"],"title":"代秋情","id":"7904b87c-8ef2-576b-ba83-d90a1aebb9c8","dynasty":"唐","type":"诗"},{"author":"李白","paragraphs":["蒲萄酒，金叵羅，吳姬十五細馬馱。","青黛畫眉紅錦靴，道字不正嬌唱歌。","玳瑁筵中懷裏醉，芙蓉帳底奈君何。"],"title":"對酒","id":"ea85a703-eedd-58d1-9c08-4da7b2ee348a","dynasty":"唐","type":"诗"},{"author":"李白","paragraphs":["新人如花雖可寵，故人似玉由來重。","花性飄揚不自持，玉心皎潔終不移。","故人昔新今尚故，還見新人有故時。","請看陳后黃金屋，寂寂珠簾生網絲。"],"title":"怨情","id":"3bd27395-084c-5d59-b512-d0eab73c3610","dynasty":"唐","type":"诗"},{"author":"李白","paragraphs":["小姑織白紵，未解將人語。","大嫂採芙蓉，溪湖千萬重。","長兄行不在，莫使外人逢。","願學秋胡婦，貞心比古松。"],"tags":["写人","妇女","写人诗"],"title":"湖邊採蓮婦","id":"c6fb1dcd-cbd4-5855-b4a6-0a6bf5b43584","dynasty":"唐","type":"诗"},{"author":"李白","paragraphs":["美人捲珠簾，深坐顰蛾眉。","但見淚痕濕，不知心恨誰。"],"tags":["唐诗三百首","五言绝句","女子"],"title":"怨情","id":"b6febdba-c58e-5617-ade3-2ecdb180fa9b","dynasty":"唐","type":"诗"},{"author":"李白","paragraphs":["君不來兮，徒蓄怨積思而孤吟。","雲陽一去已遠，隔巫山綠水之沈沈。","留餘香兮染繡被，夜欲寢兮愁人心。","朝馳余馬於青樓，怳若空而夷猶。","浮雲深兮不得語，却惆悵而懷憂。","使青鳥兮銜書，恨獨宿兮傷離居。","何無情而雨絕，夢雖往而交疎。","橫流涕而長嗟，折芳洲之瑤華。","送飛鳥以極目，怨夕陽之西斜。","願爲連根同死之秋草，不作飛空之落花。"],"title":"代寄情楚詞體","id":"6ee8d369-a859-519f-84bd-fbdf2efa7e4c","dynasty":"唐","type":"诗"},{"author":"李白","paragraphs":["銜悲上隴首，腸斷不見君。","流水若有情，幽哀從此分。","蒼茫愁邊色，惆悵落日曛。","山外接遠天，天際復有雲。","白雁從中來，飛鳴苦難聞。","足繫一書札，寄言難離羣。","離羣心斷絕，十見花成雪。","胡地無春暉，征人行不歸。","相思杳如夢，珠淚濕羅衣。"],"title":"學古思邊","id":"9981772b-660d-50d1-a60e-096e8bf4593c","dynasty":"唐","type":"诗"},{"author":"李白","paragraphs":["去年何時君別妾，南園綠草飛蝴蝶。","今歲何時妾憶君，西山白雪暗晴雲。","玉關去此三千里，欲寄音書那可聞。"],"title":"思邊","id":"5136cc58-fcbd-57a7-85e4-f5114c30ee7b","dynasty":"唐","type":"诗"},{"author":"李白","paragraphs":["風動荷花水殿香，姑蘇臺上宴吳王。","西施醉舞嬌無力，笑倚東窗白玉牀。"],"tags":["西施","写人","写人诗","借古讽今","社会","讽刺"],"title":"口號吳王美人半醉","id":"2ec9c1a8-66d2-592d-b208-1fcd6ab308d7","dynasty":"唐","type":"诗"},{"author":"李白","paragraphs":["明明金鵲鏡，了了玉臺前。","拂拭交冰月，光輝何清圓。","紅顏老昨日，白髮多去年。","鉛粉坐相誤，照來空淒然。"],"title":"代美人愁鏡二首 一","id":"0b97dfed-bbaa-57e9-b2fa-62bd15c70ffc","dynasty":"唐","type":"诗"},{"author":"李白","paragraphs":["美人贈此盤龍之寶鏡，燭我金縷之羅衣。","時將紅袖拂明月，爲惜普照之餘暉。","影中金鵲飛不滅，臺下青鸞思獨絕。","藳砧一別若箭弦，去有日，來無年。","狂風吹却妾心斷，玉筯幷墮菱花前。"],"title":"代美人愁鏡二首 二","id":"425edcaa-4dfa-5f63-8952-83245d941aef","dynasty":"唐","type":"诗"},{"author":"李白","paragraphs":["羅韤凌波生網塵，那能得計訪情親。","千杯綠酒何辭醉，一面紅妝惱殺人。"],"title":"贈段七娘","id":"35cb39c9-1f44-5cf7-9a47-32016f2d0859","dynasty":"唐","type":"诗"},{"author":"李白","paragraphs":["王命三徵去未還，明朝離別出吳關。","白玉高樓看不見，相思須上望夫山。"],"title":"別內赴徵三首 一","id":"167e4fc8-a6ab-5fcb-943e-6f9c52d08653","dynasty":"唐","type":"诗"},{"author":"李白","paragraphs":["出門妻子強牽衣，問我西行幾日歸。","歸時儻佩黃金印，莫學蘇秦不下機。"],"title":"別內赴徵三首 二","id":"53814be5-a053-5e43-96dd-2ce976d1d2bf","dynasty":"唐","type":"诗"},{"author":"李白","paragraphs":["翡翠爲樓金作梯，誰人獨宿倚門啼。","夜坐寒燈連曉月，行行淚盡楚關西。"],"title":"別內赴徵三首 三","id":"37f42c3b-3f04-51df-8887-37b99d29c838","dynasty":"唐","type":"诗"},{"author":"李白","paragraphs":["我今尋陽去，辭家千里餘。","結荷倦水宿，却寄大雷書。","雖不同辛苦，愴離各自居。","我自入秋浦，三年北信疎。","紅顏愁落盡，白髮不能除。","有客自梁苑，手攜五色魚。","開魚得錦字，歸問我何如。","江山雖道阻，意合不爲殊。"],"tags":["怀人","抒情","思乡","愁苦"],"title":"秋浦寄內","id":"598fdfd2-7210-597f-bf5d-a762c86a60d3","dynasty":"唐","type":"诗"},{"author":"李白","paragraphs":["寶刀截流水，無有斷絕時。","妾意逐君行，纏綿亦如之。","別來門前草，秋巷春轉碧。","埽盡更還生，萋萋滿行跡。","鳴鳳始相得，雄驚雌各飛。","遊雲落何山，一往不見歸。","估客發大樓，知君在秋浦。","梁苑空錦衾，陽臺夢行雨。","妾家三作相，失勢去西秦。","猶有舊歌管，淒清聞四鄰。","曲度入紫雲，啼無眼中人。","妾似井底桃，開花向誰笑。","君如天上月，不肯一迴照。","窺鏡不自識，別多憔悴深。","安得秦吉了，爲人道寸心。"],"title":"自代內贈","id":"b436376e-15da-59b5-bd4d-0e2a1667fe0a","dynasty":"唐","type":"诗"},{"author":"李白","paragraphs":["霜凋楚關木，始知殺氣嚴。","寥寥金天廓，婉婉綠紅潛。","胡燕別主人，雙雙語前簷。","三飛四迴顧，欲去復相瞻。","豈不戀華屋，終然謝珠簾。","我不及此鳥，遠行歲已淹。","寄書道中歎，淚下不能緘。"],"tags":["羁旅","抒怀","秋天","思乡"],"title":"秋浦感主人歸燕寄內","id":"3ef0478a-3502-5301-bf1c-a6396a5924df","dynasty":"唐","type":"诗"},{"author":"李白","paragraphs":["君尋騰空子，應到碧山家。","水舂雲母確，風埽石楠花。","若愛幽居好，相邀弄紫霞。"],"tags":["庐山"],"title":"送內尋廬山女道士李騰空二首 一","id":"6efae114-8022-5090-a726-d4cee9ad64d7","dynasty":"唐","type":"诗"},{"author":"李白","paragraphs":["多君相門女，學道愛神仙。","素手掬青靄，羅衣曳紫煙。","一往屏風疊，乘鸞着玉鞭。"],"tags":["庐山"],"title":"送內尋廬山女道士李騰空二首 二","id":"2e2b0106-42a1-5832-b4d3-0016e35e5fc9","dynasty":"唐","type":"诗"},{"author":"李白","paragraphs":["三百六十日，日日醉如泥。","雖爲李白婦，何異太常妻。"],"title":"贈內","id":"959d16d9-2627-512d-892c-0ab3574f1d8b","dynasty":"唐","type":"诗"},{"author":"李白","paragraphs":["聞難知慟哭，行啼入府中。","多君同蔡琰，流淚請曹公。","知登吳章嶺，昔與死無分。","崎嶇行石道，外折入青雲。","相見若悲歌，哀聲那可聞。"],"title":"在潯陽非所寄內","id":"0432ed5b-6067-50da-a5d6-3e90f30a9c21","dynasty":"唐","type":"诗"},{"author":"李白","paragraphs":["夜郎天外怨離居，明月樓中音信疎。","北雁春歸看欲盡，南來不得豫章書。"],"tags":["抒情","思乡","愁苦"],"title":"南流夜郎寄內","id":"c6ae16d2-34c6-55a6-a4cd-3d7bd783f816","dynasty":"唐","type":"诗"},{"author":"李白","paragraphs":["長干吳兒女，眉目豔新月。","屐上足如霜，不着鴉頭襪。"],"title":"越女詞五首 一","id":"8a898f5b-4495-57fb-8d8a-9f3d6cc9262b","dynasty":"唐","type":"诗"},{"author":"李白","paragraphs":["吳兒多白皙，好爲蕩舟劇。","賣眼擲春心，折花調行客。"],"title":"越女詞五首 二","id":"dc340e45-9c31-59e4-ba61-df9916b89992","dynasty":"唐","type":"诗"},{"author":"李白","paragraphs":["耶溪採蓮女，見客櫂歌迴。","笑入荷花去，佯羞不出來。"],"title":"越女詞五首 三","id":"03f0fe0e-e0cb-5f8e-afed-905da8073975","dynasty":"唐","type":"诗"},{"author":"李白","paragraphs":["東陽素足女，會稽素舸郎。","相看月未墮，白地斷肝腸。"],"title":"越女詞五首 四","id":"58785619-c0c0-554f-8f54-3330a1602ce4","dynasty":"唐","type":"诗"},{"author":"李白","paragraphs":["鏡湖水如月，耶溪女似雪。","新妝蕩新波，光景兩奇絕。"],"title":"越女詞五首 五","id":"0d6909b7-c5b6-53ca-b140-e54569f02d10","dynasty":"唐","type":"诗"},{"author":"李白","paragraphs":["玉面耶溪女，青娥紅粉妝。","一雙金齒屐，兩足白如霜。"],"title":"浣紗石上女","id":"f90cc2dd-483d-5ef1-be19-2f438b41cd6f","dynasty":"唐","type":"诗"},{"author":"李白","paragraphs":["金陵城東誰家子，竊聽琴聲碧窗裏。","落花一片天上來，隨人直渡西江水。","楚歌吳語嬌不成，似能未能最有情。","謝公正要東山妓，攜手林泉處處行。"],"tags":["长江","写人","女子","写人诗"],"title":"示金陵子","id":"099bad69-14a6-56f5-a253-103c5177c9ea","dynasty":"唐","type":"诗"},{"author":"李白","paragraphs":["安石東山三十春，傲然攜妓出風塵。","樓中見我金陵子，何似陽臺雲雨人。"],"title":"出妓金陵子呈盧六四首 一","id":"3175004f-eea9-5b5e-a4fd-4058ee267850","dynasty":"唐","type":"诗"},{"author":"李白","paragraphs":["南國新豐酒，東山小妓歌。","對君君不樂，花月奈愁何。"],"title":"出妓金陵子呈盧六四首 二","id":"0e2919c3-4308-55c7-a297-9fae702be859","dynasty":"唐","type":"诗"},{"author":"李白","paragraphs":["東道煙霞主，西江詩酒筵。","相逢不覺醉，日墮歷陽川。"],"title":"出妓金陵子呈盧六四首 三","id":"4a1ad659-28e4-5ecc-95be-6e89c58c1721","dynasty":"唐","type":"诗"},{"author":"李白","paragraphs":["小妓金陵歌楚聲，家僮丹砂學鳳鳴。","我亦爲君飲清酒，君心不肯向人傾。"],"title":"出妓金陵子呈盧六四首 四","id":"7d05dc4e-f618-5f31-90ce-4b31c1c649fe","dynasty":"唐","type":"诗"},{"author":"李白","paragraphs":["巴水急如箭，巴船去若飛。","十月三千里，郎行幾歲歸。"],"tags":["不舍","写人","分别","女子","写人诗"],"title":"巴女詞","id":"3eb3d29d-db86-55b5-8706-0285f9a09a70","dynasty":"唐","type":"诗"},{"author":"李白","paragraphs":["日本晁卿辭帝都，征帆一片繞蓬壺。","明月不歸沈碧海，白雲愁色滿蒼梧。"],"tags":["哀悼","写景","友情","惜别"],"title":"哭晁卿衡","id":"5d6ebb3d-8367-5969-ae67-299c64b6a867","dynasty":"唐","type":"诗"},{"author":"李白","paragraphs":["白楊雙行行，白馬悲路傍。","晨興見曉月，更似發雲陽。","溧水通吳關，逝川去未央。","故人萬化盡，閉骨茅山岡。","天上墜玉棺，泉中掩龍章。","名飛日月上，義與風雲翔。","逸氣竟莫展，英圖俄夭傷。","楚國一老人，來嗟龔勝亡。","有言不可道，雪泣憶蘭芳。"],"title":"自溧水道哭王炎三首 一","id":"9d17a787-3572-5b2a-942e-c6202c208cc5","dynasty":"唐","type":"诗"},{"author":"李白","paragraphs":["王公希代寶，棄世一何早。","弔死不及哀，殯宮已秋草。","悲來欲脫劒，挂向何枝好。","哭向茅山雖未摧，一生淚盡丹陽道。"],"title":"自溧水道哭王炎三首 二","id":"c8a9a7d6-f3cc-51af-98c4-f3aa23d89aeb","dynasty":"唐","type":"诗"},{"author":"李白","paragraphs":["王家碧瑤樹，一樹忽先摧。","海內故人泣，天涯弔鶴來。","未成霖雨用，先失濟川材。","一罷廣陵散，鳴琴更不開。"],"title":"自溧水道哭王炎三首 三","id":"98455def-194e-5dcf-9398-a7cdf4e9810d","dynasty":"唐","type":"诗"},{"author":"李白","paragraphs":["紀叟黃泉裏，還應釀老春。","夜臺無曉日，沽酒與何人。"],"title":"哭宣城善釀紀叟","id":"7a05d58a-07ed-5688-be29-1d1aa1e1f7a5","dynasty":"唐","type":"诗"},{"author":"李白","paragraphs":["敬亭埋玉樹，知是蔣徵君。","安得相如草，空餘封禪文。","池臺空有月，詞賦舊凌雲。","獨挂延陵劒，千秋在古墳。"],"title":"宣城哭蔣徵君華","id":"5898aa7b-5351-5884-8327-23739d7f0832","dynasty":"唐","type":"诗"},{"author":"李白","paragraphs":["麗莫似漢宮妃，謙莫似黃家女。","黃女持謙齒髮高，漢妃恃麗天庭去。","人生容德不自保，聖人安用推天道。","君不見蔡澤嵌枯詭怪之形狀，大言直取秦丞相。","又不見田千秋才智不出人，一朝富貴如有神。","二侯行事在方冊，泣麟老人終困厄。","夜光抱恨良歎悲，日月逝矣吾何之。"],"title":"鞠歌行","id":"2c1789d6-5c54-533a-be3e-7ca8dab4763a","dynasty":"唐","type":"诗"},{"author":"李白","paragraphs":["十萬羽林兒，臨洮破郅支。","殺添胡地骨，降足漢營旗。","塞闊牛羊散，兵休帳幕移。","空餘隴頭水，嗚咽向人悲。"],"title":"胡無人","id":"c7836253-7c2e-5ed0-9d55-b64b3297764a","dynasty":"唐","type":"诗"},{"author":"李白","paragraphs":["蒼蒼金陵月，空懸帝王州。","天文列宿在，霸業大江流。","綠水絕馳道，青松摧古丘。","臺傾鳷鵲觀，宮沒鳳凰樓。","別殿悲清暑，芳園罷樂遊。","一聞歌玉樹，蕭瑟後庭秋。"],"title":"月夜金陵懷古","id":"691440c5-1b25-57fa-a61f-2c6c6b95658a","dynasty":"唐","type":"诗"},{"author":"李白","paragraphs":["未洗染塵纓，歸來芳草平。","一條藤徑綠，萬點雪峰晴。","地冷葉先盡，谷寒雲不行。","嫩篁侵舍密，古樹倒江橫。","白犬離村吠，蒼苔壁上生。","穿廚孤雉過，臨屋舊猨鳴。","木落禽巢在，籬疎獸路成。","拂牀蒼鼠走，倒篋素魚驚。","洗硯修良策，敲松擬素貞。","此時重一去，去合到三清。"],"tags":["写景","励志","冬天"],"title":"冬日歸舊山","id":"faa09c3e-c13b-5324-a06a-7e0cb7133728","dynasty":"唐","type":"诗"},{"author":"李白","paragraphs":["髣髴古容儀，含愁帶曙輝。","露如今日淚，苔似昔年衣。","有恨同湘女，無言類楚妃。","寂然芳靄內，猶若待夫歸。"],"title":"望夫石","id":"07d96ae6-1a0f-50a9-8b46-706607731146","dynasty":"唐","type":"诗"},{"author":"李白","paragraphs":["卷簾聊舉目，露濕草綿芊。","古岫藏雲毳，空庭織碎烟。","水紋愁不起，風線重難牽。","盡日扶犂叟，往來江樹前。"],"title":"對雨","id":"b9ad8ef9-f30f-5a81-ba06-aaa28c0a9ea5","dynasty":"唐","type":"诗"},{"author":"李白","paragraphs":["野涼疎雨歇，春色徧萋萋。","魚躍青池滿，鶯吟綠樹低。","野花妝面濕，山草紐斜齊。","零落殘雪片，風吹挂竹谿。"],"title":"曉晴","id":"62a5565f-025a-5c73-b9a4-ca7d92d4ff19","dynasty":"唐","type":"诗"},{"author":"李白","paragraphs":["玉蟾離海上，白露濕花時。","雲畔風生爪，沙頭水浸眉。","樂哉弦管客，愁殺戰征兒。","因絕西園賞，臨風一詠詩。"],"title":"初月","id":"f6322d97-95f0-5529-89c6-87cecd3107aa","dynasty":"唐","type":"诗"},{"author":"李白","paragraphs":["四郊陰靄散，開戶半蟾生。","萬里舒霜合，一條江練橫。","出時山眼白，高後海心明。","爲惜如團扇，長吟到五更。"],"tags":["月亮"],"title":"雨後望月","id":"553204e0-369c-5c4a-917d-597fb0f054d7","dynasty":"唐","type":"诗"},{"author":"李白","paragraphs":["崢嶸丞相府，清切鳳凰池。","羨爾瑤臺鶴，高棲瓊樹枝。","歸飛晴日好，吟弄惠風吹。","正有乘軒樂，初當學舞時。","珍禽在羅網，微命若游絲。","願托周周羽，相銜漢水湄。"],"title":"賦得鶴送史司馬赴崔相公幕","id":"edfeaaf3-10b5-5b68-b2fc-635ea1f9b204","dynasty":"唐","type":"诗"},{"author":"李白","paragraphs":["江村秋雨歇，酒盡一帆飛。","路歷波濤去，家惟坐臥歸。","島花開灼灼，汀柳細依依。","別後無餘事，還應埽釣磯。"],"title":"送客歸吳","id":"ad8269db-ebf5-533d-8cea-1fc90e5a351f","dynasty":"唐","type":"诗"},{"author":"李白","paragraphs":["風靜楊柳垂，看花又別離。","幾年同在此，今日各驅馳。","峽裏聞猨呌，山頭見月時。","殷勤一杯酒，珍重歲寒姿。"],"title":"送友生遊峽中","id":"c5cf5cae-4b78-5e1c-9a0c-47e0467d7f7c","dynasty":"唐","type":"诗"},{"author":"李白","paragraphs":["別離楊柳青，樽酒表丹誠。","古道攜琴去，深山見峽迎。","暖風花繞樹，秋雨草沿城。","自此長江內，無因夜犬驚。"],"tags":["长江"],"title":"送袁明府任長沙","id":"d30673ef-af9d-597e-99c1-f962e448d704","dynasty":"唐","type":"诗"},{"author":"李白","paragraphs":["燕谷無煖氣，窮巖閉嚴陰。","鄒子一吹律，能迴天地心。"],"title":"鄒衍谷","id":"957675f1-4848-579e-864f-c388fdaefc10","dynasty":"唐","type":"诗"},{"author":"李白","paragraphs":["客從崑崙來，遺我雙玉璞。","云是古之得道者西王母食之餘，食之可以凌太虛。","受之頗謂絕今昔，求識江淮人猶乎比石。","如今雖在卞和手，□□正憔悴。","了了知之亦何益，恭聞士有調相如。","始從鎬京還，復欲鎬京去。","能上秦王殿，何時迴光一相眄。","欲投君，保君年，幸君持取無棄捐。","無棄捐，服之與君俱神仙。"],"title":"雜言用投丹陽知己兼奉宣慰判官","id":"83240959-08a6-554c-8476-f20e0c7729ff","dynasty":"唐","type":"诗"},{"author":"李白","paragraphs":["觀魚碧潭上，木落潭水清。","日暮紫鱗躍，圓波處處生。","涼煙浮竹盡，秋月照沙明。","何必滄浪去，茲焉可濯纓。"],"title":"觀魚潭","id":"67f6f132-8a83-5a23-863c-3301ec878469","dynasty":"唐","type":"诗"},{"author":"李白","paragraphs":["醉騎白花馬，西走邯鄲城。","揚鞭動柳色，寫鞚春風生。","入郭登高樓，山川與雲平。","深宮翳綠草，萬事傷人情。","相如章華巔，猛氣折秦嬴。","兩虎不可鬬，廉公終負荆。","提攜袴中兒，杵臼及程嬰。","立孤就白刃，必死耀丹誠。","平原三千客，談笑盡豪英。","毛君能頴脫，二國且同盟。","皆爲黃泉土，使我涕縱橫。","磊磊石子岡，蕭蕭白楊聲。","諸賢沒此地，碑版有殘銘。","太古共今時，由來互哀榮。","傷哉何足道，感激仰空名。","趙俗愛長劒，文儒少逢迎。","閑從博陵遊，暢飲雪朝酲。","歌酣易水動，鼓震叢臺傾。","日落把燭歸，凌晨向燕京。","方陳五餌策，一使胡塵清。"],"title":"自廣平乘醉走馬六十里至邯鄲登城樓覽古書懷","id":"1797b83f-bee8-58ec-80ae-2e7a11820418","dynasty":"唐","type":"诗"},{"author":"李白","paragraphs":["令弟佐宣城，贈余琴谿鶴。","謂言天涯雪，忽向窗前落。","白玉爲毛衣，黃金不肯博。","背風振六翮，對舞臨山閣。","顧我如有情，長鳴似相託。","何當駕此物，與爾騰寥廓。"],"title":"宣州長史弟昭贈余琴谿中雙舞鶴詩以見志","id":"f95307f1-4171-519f-b78a-001186956b14","dynasty":"唐","type":"诗"},{"author":"李白","paragraphs":["斷崖如削瓜，嵐光破崖綠。","天河從中來，白雲漲川谷。","玉案赤文字，世眼不可讀。","攝身凌青霄，松風拂我足。"],"title":"題舒州司空山瀑布","id":"40432ebb-24f1-5162-87da-7ea74a2a619a","dynasty":"唐","type":"诗"},{"author":"李白","paragraphs":["金陵風景好，豪士集新亭。","舉目山河異，偏傷周顗情。","四坐楚囚悲，不憂社稷傾。","王公何慷慨，千載仰雄名。"],"tags":["爱国","志士","赞美","咏史怀古"],"title":"金陵新亭","id":"90d46e94-42b5-5b64-8d2a-5e49205e9ebb","dynasty":"唐","type":"诗"},{"author":"李白","paragraphs":["我居清空表，君處紅埃中。","仙人持玉尺，廢君多少才。","玉尺不可盡，君才無時休。"],"title":"上清寶鼎詩 一","id":"2a792dc5-58fc-5015-9a72-7ddf2e3f4e7f","dynasty":"唐","type":"诗"},{"author":"李白","paragraphs":["嚥服十二環，奄有仙人房。","暮騎紫麟去，海氣侵肌涼。","贈我纍纍珠，靡靡明月光。"],"title":"上清寶鼎詩 二","id":"b49d095f-e3df-5ad2-82da-ceb024848c4b","dynasty":"唐","type":"诗"},{"author":"李白","paragraphs":["我吟傳舍詠，來訪真人居。","煙嶺迷高跡，雲林隔太虛。","窺庭但蕭瑟，倚杖空躊躇。","應化遼天鶴，歸當千歲餘。"],"title":"題許宣平菴壁","id":"beee2a7b-db81-5b6f-8265-161162279545","dynasty":"唐","type":"诗"},{"author":"李白","paragraphs":["飯顆山頭逢杜甫，頂戴笠子日卓午。","借問別來太瘦生，總爲從前作詩苦。"],"tags":["喜悦","友情","重逢"],"title":"戲贈杜甫","id":"d07923d6-9741-5414-8e6b-69e382a09ca9","dynasty":"唐","type":"诗"},{"author":"李白","paragraphs":["茫茫南與北，道直事難諧。","榆莢錢生樹，楊花玉糝街。","塵縈遊子面，蝶弄美人釵。","却憶青山上，雲門掩竹齋。"],"title":"春感詩","id":"d19a8c41-eec1-592b-99d3-f9aa264686d8","dynasty":"唐","type":"诗"},{"author":"李白","paragraphs":["素面倚欄鉤，嬌聲出外頭。","若非是織女，何得問牽牛。"],"title":"白微時募縣小吏入令臥內嘗驅牛經堂下令妻怒將加詰責白亟以詩謝云","id":"a303aeb7-abc3-5481-b3ee-54989ff1d8b1","dynasty":"唐","type":"诗"},{"author":"李白","paragraphs":["焰隨紅日去，煙逐暮雲飛。","綠鬢隨波散，紅顏逐浪無。","因何逢伍相，應是想秋胡。","舉袖露條脫，招我飯胡麻。"],"title":"句","id":"7f495d9b-13d3-5377-a3b1-5f13ad901c65","dynasty":"唐","type":"诗"}],"count":1207}