{"libName":"google_top_30_shi","name":"谷歌唐诗Top30首","desc":"根据谷歌搜索结果数排序而获得的最流行的30首唐诗","lastUpdated":1611784814686,"data":[{"author":"强至","paragraphs":["公到層軒雪已殘，蕭林素節曉相看。","山融愛日酥千點，地接頑雲縞萬端。","曾有金樽開兔苑，况無鐵甲戍桑乾。","清風落紙成佳句，身世渾疑在廣寒。"],"title":"再和","id":"7e43dd11-b566-5178-9ea2-4a5c4a741f92","dynasty":"宋","type":"诗"},{"author":"强至","paragraphs":["九日登臨雙闕邊，三秋感慨一尊前。","黄花若解憐多病，白髮應嗟老去年。","憶昨忽叨門下召，此辰方醉侍中筵。","追歡筋力於今異，贏得新愁入短篇。"],"title":"九日作","id":"a8f34feb-0569-55a1-97a1-bb78a3a7023f","dynasty":"宋","type":"诗"},{"author":"文同","paragraphs":["燕尾歸艎正穩，鴨頭春水方深。","不得同摇楚棹，與君齊到山陰。"],"title":"重送  其二","id":"afa00d41-1794-54c2-8d2a-a34c2c18c3c9","dynasty":"宋","type":"诗"},{"author":"强至","paragraphs":["有客秋郊曠望中，更憑佳句發才雄。","牛羊飽食眠平野，鵰鶚乘時擊迅風。","倦目幾隨殘照斷，渴腸惟藉濁醪充。","登臨不用頻興感，憂喜能忘是塞翁。"],"title":"再和  其一","id":"ee28298f-26b4-504b-aaad-ff6d23a55a50","dynasty":"宋","type":"诗"},{"author":"方回","paragraphs":["五臺秋雪外，一鉢幾年歸。","名剎今無數，真僧似此稀。","萬山供破屩，九月耐單絺。","定憶穿南麓，同聽落葉飛。"],"title":"送起上人","id":"4c9e0a3e-6e01-5c91-babd-e0ff0dce1d69","dynasty":"宋","type":"诗"},{"author":"方回","paragraphs":["閒居九日意何窮，落木長江感舊同。","佳句致多惟杜老，良辰專美只陶翁。","爲問從人游戲馬，何如對物詠來鴻。","無萸無菊無螃蟹，亦可隨宜酒一中。"],"tags":["长江"],"title":"九日即事","id":"0c9610b3-042c-5c91-91e9-97d248ab7840","dynasty":"宋","type":"诗"},{"author":"方回","paragraphs":["今沿古泝醉眉攢，堪轉輿旋老眼寒。","晝靜倚楹常獨立，夜深撫几忽長嘆。","關張運去金刀絕，王謝聲沉玉樹殘。","欲淬筆鋒刳鬼膽，生冤死恨海漫漫。"],"title":"有感三首  其三","id":"5309ae1d-c522-525b-8805-64989b13f449","dynasty":"宋","type":"诗"},{"author":"强至","paragraphs":["好把悲歡付一巵，明朝北客有行期。","勸君莫聽驪駒曲，只恐催人兩鬢衰。"],"title":"又自和二首  其二","id":"393fe61b-da19-58ba-b773-d07984ba0d03","dynasty":"宋","type":"诗"},{"author":"方回","paragraphs":["羞將白髪見青春，世事何關蟣虱臣。","去就時難千里夢，是非論定百年身。","偶然不死由天地，尚可無慚對鬼神。","敢問名垂漢唐史，蕭曹房杜本何人。"],"title":"元日感事","id":"75375337-f6ae-5190-a671-176a32708e11","dynasty":"宋","type":"诗"},{"author":"方回","paragraphs":["同公遊兩月，語少道懷深。","自了爲僧事，終無住院心。","□□攀老樹，蘚石上危岑。","蕭閣題詩處，何時肯重尋。"],"title":"送來上人","id":"3cb84b66-354e-50bc-aea6-4e201d1754ac","dynasty":"宋","type":"诗"},{"author":"文同","paragraphs":["問子瞻，何江湖，乃心魏闕君豈無。","胡爲放浪檢束外，日與隠者相招呼。","籃輿往往從以孥，靈運石壁無此娛。","窮深極險興未已，豈復更憚梯登紆。","過客休誇衡與廬，天下此景君勿孤。","欲將文字寫物象，當截無限春江蒲。","登高能賦屬大夫，遊覽未厭嗟已晡。","安得世上有絕筆，盡取君詩妝在圖。","此身之外何贏餘，成然而寐其覺蘧。","請看湖上人名逋，此子形相誰解摹。"],"title":"再和","id":"f806c0af-2528-5815-a9e8-c0ce0773b9b8","dynasty":"宋","type":"诗"},{"author":"何元","paragraphs":["莫怪出門先驟馬，暮年常怨看花遲。","可憐盡日春山下，似雪如雲一萬枝。"],"title":"看花","id":"1f581d2c-a8b5-5524-9c3b-133d3dcb297c","dynasty":"唐","type":"诗"},{"author":"强至","paragraphs":["去歲重陽踏路塵，異鄉今日恨還新。","如何佳節長爲客，却恐黄花解笑人。","强飲破愁爲樂酒，自憐多病足情身。","龍山舊事知難問，千載相期屬此辰。"],"title":"九日二首  其一","id":"bd6b873f-39fd-5601-91a8-72c547eb1c74","dynasty":"宋","type":"诗"},{"author":"方回","paragraphs":["樓前樓後獨徘徊，便當登高百尺臺。","海內共知吾輩老，江南未見菊花開。","細思去歲人誰健，遥想中原雁已來。","我似少陵亦賒酒，不妨剩舉兩三杯。"],"title":"九日","id":"6278a330-ba37-5c0c-9c4b-a8baec25565b","dynasty":"宋","type":"诗"},{"author":"文同","paragraphs":["樹色交山色，蟬聲雜水聲。","客懷殊不倦，信馬此間行。"],"title":"初入二里","id":"e98bb417-4ed5-5cdd-9fa7-a8d4e3cd60a5","dynasty":"宋","type":"诗"},{"author":"方回","paragraphs":["三歷推周正，今當七袠開。","不應嫌老迫，更用著愁催。","酒竭傾渾滓，爐殘戀暖灰。","故園歸去好，移樹及春栽。"],"title":"至後","id":"5dbc939a-5a37-5c5c-9997-c83fb3451b24","dynasty":"宋","type":"诗"},{"author":"强至","paragraphs":["每歲登高盡醉歸，未曾輕負菊花期。","今年枕上酬佳節，感淚雙痕落似絲。"],"title":"九日有感二首  其一","id":"b57be915-6a12-5807-baca-b253a2a55fa3","dynasty":"宋","type":"诗"},{"author":"光業","paragraphs":["。"],"title":"","id":"a8cd039c-7aad-5f2e-916c-903feb84b94b","dynasty":"唐","type":"诗"},{"author":"方回","paragraphs":["倉皇得郡免朝辭，十六年間老轉癡。","一角未堪峨獬豸，二螯敢笑食蟛蜞。","刊摩干寶搜神記，嘯詠陶潜責子詩。","格是世人無識者，可能更索樹神知。"],"title":"有感三首  其一","id":"59f35cbb-10e6-5dc4-ace0-7be72f24085f","dynasty":"宋","type":"诗"},{"author":"强至","paragraphs":["漸老襟懷已足悲，登高節物可無詩。","秋聲颯爽侵蓬鬢，晚意蕭條伴菊枝。","故里江山尋好處，重陽樽酒負當時。","天邊鴻雁隨南望，憶弟雙眸淚欲垂。"],"title":"九日二首  其二","id":"39ed573c-c692-5566-9a06-9a94dfc78cb1","dynasty":"宋","type":"诗"},{"author":"□同","paragraphs":["（上缺）影□□□□□□□□□□丹。","□軾□黃土，□琴□武城。","醴泉飛漢曲，芳桂□山□。","□丹□彾□，羣英□雁聲。","□□□□德，{蠜虫=糸}□遂留情。","□□□靡□，□□□□□。","□□香可□，□□□□□。","（同前）（按：此詩題僅存「和」字，知爲和前詩之作。","）。"],"title":"□和","id":"ee5788e4-ecda-5286-b531-1e5fc8dc9a06","dynasty":"唐","type":"诗"},{"author":"强至","paragraphs":["霜凈乾坤闊，登高極古臺。","秋聲楓幾落，客眼菊三開。","短髮頻看帽，寒吟間引杯。","籬邊空意緒，難得白衣來。"],"title":"九日","id":"53abc905-f0cd-5efb-8c6b-b744c8009f96","dynasty":"宋","type":"诗"},{"author":"本先","paragraphs":["非風幡動唯心動，自古相傳直至今。","今後水雲人欲曉，祖師直是好知音。"],"title":"非風幡動仁者心動頌","id":"40baeee8-042e-57c9-8951-780b1d16efc5","dynasty":"唐","type":"诗"},{"author":"方回","paragraphs":["十年歸把釣魚竿，萬變惟憑冷眼看。","白髪相尋點鬼簿，紫金焉得返魂丹。","漸驚老舊遺民盡，欲問承平往事難。","秋日未須畏殘暑，浙江潮退即天寒。"],"title":"有感三首  其二","id":"9a87388e-133b-59e4-a51d-edcb501c37e7","dynasty":"宋","type":"诗"},{"author":"方回","paragraphs":["蚊蚤宵爲梗，葵榴曉可觀。","偶無酲待解，自覺寢難安。","深癖穿蒙密，幽陰度屈盤。","忽驚一點露，滴人髪間寒。"],"title":"晨起二首  其二","id":"5f3097b2-179e-5b7e-9096-3a38162d6f18","dynasty":"宋","type":"诗"},{"author":"方回","paragraphs":["來往江復浙，擾擾一年間。","有子猶相隔，無官亦未閒。","病嫌真藥少，債準舊書還。","霽雪樓前立，依依憶故山。"],"title":"十六日","id":"4d46b766-3687-5552-9a65-b39d19299e78","dynasty":"宋","type":"诗"},{"author":"强至","paragraphs":["憶昨方陪上相筵，召書忽到菊杯前。","主人舉酒勤令飲，一醉秋風恰二年。"],"title":"九日有感二首  其二","id":"032bebb8-5447-5148-8d05-1d5233baa328","dynasty":"宋","type":"诗"},{"author":"强至","paragraphs":["我行平野覽秋空，物象吟懷覺兩雄。","遠水有時明返照，疏林無限戰西風。","京坻相望農收足，廬井多歡歲計充。","亦向此時追樂事，歸來倒載效山翁。"],"title":"再和  其二","id":"fed66082-d377-5d58-8430-e78570492ad3","dynasty":"宋","type":"诗"},{"author":"王周","paragraphs":["一片殘陽景，朦朧淡月中。","蘭芽紆嫩紫，梨頰抹生紅。","琴阮資清格，冠簪養素風。","煙霄半知己，吏隱少相同。"],"title":"和","id":"e60473a1-6d2d-50ba-93ca-7884dae1840a","dynasty":"宋","type":"诗"},{"author":"李新","paragraphs":["憶訪東坡舊隱居，飄飄兒姪幾家書。","閉門草牘人誰識，抱膝吟詩客自疏。","枳棘那棲雲表翼，壺漿爭勞雪中車。","窮愁定笑江干尉，瘦骨空長六尺餘。"],"title":"再和","id":"1f61bb31-9a11-5429-b417-63ed745080ee","dynasty":"宋","type":"诗"}],"count":30}