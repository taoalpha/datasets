{"libName":"liuyong_shi","name":"柳永诗全集","desc":"","lastUpdated":1610903231064,"data":[{"author":"柳永","paragraphs":["故侯幽隱直城東，草樹扶疏一畝宮。","曾珥貂璫爲近侍，卻紆絛褐作閑翁。","高吟擁鼻詩懷壯，雅論持衡道氣充。","厭盡繁華天上樂，始將蹤蹟學冥鴻。"],"title":"贈內臣孫可久","id":"f9b63162-b6a4-4484-b3e8-2220991ecb6c","type":"shi"},{"author":"柳永","paragraphs":["鬻海之民何所營，婦無蠶織夫無耕。","衣食之源太寥落，牢盆鬻就汝輸征。","年年春夏潮盈浦，潮退刮泥成島嶼。","風乾日曝鹹咺加，始灌潮波塯成滷。","滷濃鹹淡未得閑，採樵深入無窮山。","豹蹤虎迹不敢避，朝陽出去夕陽還。","船載肩擎未遑歇，投入巨竈炎炎熱。","晨燒暮爍堆積高，才得波濤變成雪。","自從潴滷至飛霜，無非假貸充餱糧。","秤入官中得微直，一緡往往十緡償。","周而復始無休息，官租未了私租逼。","驅妻逐子課工程，雖作人形俱菜色。","鬻海之民何苦辛，安得母富子不貧。","本朝一物不失所，願廣皇仁到海濱。","甲兵凈洗征輸輟，君有餘財罷鹽鐵。","太平相業爾惟鹽，化作夏商周時節。"],"title":"鬻海歌","id":"a38dd548-a474-4487-9025-e1a40aba9062","type":"shi"},{"author":"柳永","paragraphs":["攀蘿躡石落崔嵬，千萬峰中梵室開。","僧向半空爲世界，眼看平地起風雷。","猿偷曉果升松去，竹逗清流入檻來。","旬月經遊殊不厭，欲歸回首更遲迴。"],"title":"題中峰寺","id":"c2c9e719-092f-402d-9cdf-a12b6e0296b2","type":"shi"},{"author":"柳永","paragraphs":["分得天一角，織成山四圍。"],"title":"句","id":"050bdb45-605f-4f58-8edf-65155f585319","type":"shi"}],"count":4}