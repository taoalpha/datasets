{"libName":"wangchangling_shi","name":"王昌齡诗全集","desc":"","lastUpdated":1611403772373,"data":[{"author":"王昌齡","paragraphs":["秦時明月漢時關，萬里長征人未還。","但使龍城飛將在，不教胡馬度陰山。"],"tags":["唐诗三百首","战争","写景","忧国忧民","爱国","乐府","山","边塞"],"title":"橫吹曲辭 出塞 一","id":"fabdf6bb-21ea-51aa-95ef-b63ed445d06a","dynasty":"唐","type":"诗"},{"author":"王昌齡","paragraphs":["白花垣上望京師，黃河水流無盡時。","窮秋曠野行人絕，馬首東來知是誰。"],"tags":["黄河","抒情"],"title":"橫吹曲辭 出塞 二","id":"10a0b99b-7b3d-517e-8b81-61f4eb6ed591","dynasty":"唐","type":"诗"},{"author":"王昌齡","paragraphs":["曠野饒悲風，颼颼黃蒿草。","繫馬停白楊，誰知我懷抱。","所是同袍者，相逢盡衰老。","況登漢家陵，南望長安道。","下有枯樹根，上有鼷鼠窠。","高皇子孫盡，千古無人過。","寶玉頻發掘，精靈其奈何？","人生須達命，有酒且長歌。"],"title":"相和歌辭 長歌行","id":"c49e2545-ae6f-55ca-9626-cbc2e69fba38","dynasty":"唐","type":"诗"},{"author":"王昌齡","paragraphs":["向夕臨大荒，朔風軫歸慮。","平沙萬里餘，飛鳥宿何處？","虜騎獵長原，翩翩傍河去。","邊聲搖白草，海氣生黃霧。","百戰苦風塵，十年履霜露。","雖投定遠筆，未坐將軍樹。","早知行路難，悔不理章句。"],"title":"相和歌辭 從軍行","id":"da5bdbf4-858c-5883-a841-b587dad7627b","dynasty":"唐","type":"诗"},{"author":"王昌齡","paragraphs":["烽火城西百尺樓，黃昏獨上海風秋。","更吹橫笛關山月，誰解金閨萬里愁。"],"title":"相和歌辭 從軍行 二","id":"68d205db-0ba4-541b-a151-0a10cf79fe72","dynasty":"唐","type":"诗"},{"author":"王昌齡","paragraphs":["琵琶起舞換新聲，總是關山舊別情。","撩亂邊愁彈不盡，高高秋月下長城。"],"title":"相和歌辭 從軍行 三","id":"6f52f092-aa03-5ea6-b2be-cf6db0120106","dynasty":"唐","type":"诗"},{"author":"王昌齡","paragraphs":["青海長雲暗雪山，孤城遙望雁門關。","黃沙百戰穿金甲，不破樓蘭終不還。"],"tags":["战争","山水","一年级下册","边塞","高中古诗","壮志"],"title":"相和歌辭 從軍行 四","id":"fc9feaa5-157b-5290-9add-13010144cb4a","dynasty":"唐","type":"诗"},{"author":"王昌齡","paragraphs":["南渡洛陽津，西望十二樓。","明堂坐天子，月朔朝諸侯。","清樂動千門，皇風被九州。","慶雲從東來，泱漭抱日流。","升平貴論道，文墨將何求。","有詔徵草澤，微臣獻謀猷。","冠冕如星羅，拜揖曹與周。","望塵非吾事，入賦且遲留。","幸蒙國士識，因脫負薪裘。","今者放歌行，以慰梁父愁。","但營數斗祿，奉養毋豐羞。","若得金膏遂，飛雲亦可儔。"],"title":"相和歌辭 放歌行","id":"e5a1f21f-8398-5aba-9642-1f6b84cbea68","dynasty":"唐","type":"诗"},{"author":"王昌齡","paragraphs":["金井梧桐秋葉黃，珠簾不卷夜來霜。","金爐玉枕無顏色，臥聽南宮清漏長。"],"title":"相和歌辭 長信怨 一","id":"3a88bf3d-9cf1-5d54-99a0-723f9cf945b0","dynasty":"唐","type":"诗"},{"author":"王昌齡","paragraphs":["奉帚平明金殿開，暫將團扇共裴回。","玉顏不及寒鵶色，猶帶昭陽日影來。"],"tags":["唐诗三百首"],"title":"相和歌辭 長信怨 二","id":"4f8c7e80-a9c5-5043-b155-6d7d82fba929","dynasty":"唐","type":"诗"},{"author":"王昌齡","paragraphs":["吳姬越豔楚王妃，爭弄蓮舟水溼衣。","來時浦口花迎入，采罷江頭月送歸。"],"title":"相和歌辭 采蓮曲三首 一","id":"9ea21fea-0b76-5132-8e11-01d7877af8fd","dynasty":"唐","type":"诗"},{"author":"王昌齡","paragraphs":["荷葉羅裙一色裁，芙蓉向臉兩邊開。","亂入池中看不見，聞歌始覺有人來。"],"tags":["少女","植物","写景"],"title":"相和歌辭 采蓮曲三首 二","id":"d255965c-9aed-5311-9fa2-283d86bc0602","dynasty":"唐","type":"诗"},{"author":"王昌齡","paragraphs":["越女作桂舟，還將桂爲檝。","湖上水渺漫，清江初可涉。","摘取芙蓉花，莫摘芙蓉葉。"],"title":"相和歌辭 采蓮曲三首 三","id":"db385060-e20c-52f4-b001-a2f4db07e537","dynasty":"唐","type":"诗"},{"author":"王昌齡","paragraphs":["西陵俠年少，送客過長亭。","青槐夾兩路，白馬如流星。","聞道羽書急，單于寇井陘。","氣高輕赴難，誰顧燕山銘。"],"title":"雜曲歌辭 少年行二首 一","id":"a012833d-37f4-526b-8f7c-5e5948f3f690","dynasty":"唐","type":"诗"},{"author":"王昌齡","paragraphs":["走馬還相尋，西樓下夕陰。","結交期一劒，留意贈千金。","高閣歌聲遠，重關柳色深。","夜閑須盡醉，莫負百年心。"],"title":"雜曲歌辭 少年行二首 二","id":"d48a2c6d-6f08-5c0f-b660-41e6e5c20614","dynasty":"唐","type":"诗"},{"author":"王昌齡","paragraphs":["向晚橫吹悲，風動馬嘶合。","前驅引旗節，千重陣雲帀。","單于下陰山，砂礫空颯颯。","封侯取一戰，豈復念閨閤。"],"title":"雜曲歌辭 變行路難","id":"495a4643-854e-5f51-ae83-b90bfda5c3d4","dynasty":"唐","type":"诗"},{"author":"王昌齡","paragraphs":["青驄一匹崑崙牽，奏上大王不取錢。","直爲猛風波滾驟，莫怪昌齡不下船。"],"title":"上馬當山神","id":"df336fbd-2b98-5a7b-9345-db04f8173539","dynasty":"唐","type":"诗"},{"author":"王昌齡","paragraphs":["春煙桑柘林，落日隱荒墅。","泱漭平原夕，清吟久延佇。","故人家於此，招我漁樵所。"],"title":"旅次盩厔過韓士別業","id":"52691a9e-c542-5692-91cb-dc8ddcb9f215","dynasty":"唐","type":"诗"},{"author":"王昌齡","paragraphs":["天人俟明路，益稷分堯心。","利器必先舉，非賢安可任。","吾兄執嚴憲，時佐能釣深。"],"title":"上侍御士兄","id":"316e1402-5232-50ff-b5ed-2b552b17c4ba","dynasty":"唐","type":"诗"},{"author":"王昌齡","paragraphs":["大賢本孤立，有時起絲綸。","伯父自天稟，元功載生人。"],"title":"上同州使君伯","id":"8c5f8de5-df3a-54df-9b8e-30751109dd9e","dynasty":"唐","type":"诗"},{"author":"王昌齡","paragraphs":["桑林映陂水，雨過宛城西。","留醉楚山別，陰雲暮霋霋。"],"title":"留別","id":"ff012ca8-ca64-5caa-944d-540e8fee92e0","dynasty":"唐","type":"诗"},{"author":"王昌齡","paragraphs":["青冥孤雲去，終當暮歸山。","志士杖苦節，何時見龍顏。"],"title":"贈李侍御","id":"561c94f6-6b67-5960-8e5b-bb5de3c68ce5","dynasty":"唐","type":"诗"},{"author":"王昌齡","paragraphs":["渺然客子魂，倏鑠川上暉。","還雲慘知暮，九月仍未歸。"],"title":"又贈李侍御","id":"67d8dff8-adbb-5e80-a69b-d760502a58e7","dynasty":"唐","type":"诗"},{"author":"王昌齡","paragraphs":["春江愁送君，蕙草生氤氳。","醉後不能語，鄉山雨雰雰。"],"title":"送別","id":"63a61465-8c69-5c66-807a-95b49c64b3c4","dynasty":"唐","type":"诗"},{"author":"王昌齡","paragraphs":["時與醉林壑，因之墮農桑。","槐煙漸含夜，樓月深蒼茫。"],"title":"失題","id":"b6d50f22-af03-58e7-942e-0ba2312a1f4e","dynasty":"唐","type":"诗"},{"author":"王昌齡","paragraphs":["桑葉下墟落，鵾雞鳴渚田。","物情每衰極，吾道方淵然。"],"title":"失題","id":"2bb99cd6-c6be-5dfb-9827-0ee3b1274a6d","dynasty":"唐","type":"诗"},{"author":"王昌齡","paragraphs":["與君遠相知，不道雲海深。","得罪由己招，本性易然諾。","黃葉亂秋雨，空齋愁暮心。","通經彼上人，無迹任勤苦。","楓橋延海岸，客帆歸富春。","寒江映村林，亭上納高潔。","陵藪寒蒼茫，登城遂懷古。","孤煙曳長林，春水聊一望。","河口餞南客，進帆清江水。","遷客又相送，風悲蟬更號。","微雨隨雲收，濛濛傍山去。","海客時獨飛，永然滄洲意。","日夕辨靈藥，空山松桂香。","墟落有懷縣，長煙溪樹邊。","青桂花未吐，江中獨鳴琴。","還家望炎海，楚葉下秋水。"],"title":"句","id":"9b14d5cf-92c2-50fa-b7e4-c5de4285cce1","dynasty":"唐","type":"诗"},{"author":"王昌齡","paragraphs":["。"],"title":"","id":"3fae70fb-c179-52bd-88fc-aeeb39d4644c","dynasty":"唐","type":"诗"},{"author":"王昌齡","paragraphs":["降奚能騎射，戰馬百餘匹，甲仗明寒川，霜□□□□。","□□煞單于，薄暮紅旗出。","城旁粗少年，驟馬垂長鞭，脫却□□□，□劍淪秋天。","（項云「淪」疑當作「輪」，同掄。","）匈奴不敢出，漠北開（閉）[三]甲煙。","（[一]標題殘去二三字。","按《全唐詩》昌齡有《城旁曲》，但內容與此全異。","[二]余疑「開」爲「閉」誤，俞云：「煙塵四合則虜起，今匈奴不出，故開霽也。","依平仄論亦宜平聲字，「開」字不誤。","」）。"],"title":"城旁□□[一]伯二五六七下同","id":"1c09384f-8fc6-574d-8f3a-9dd90e3de0be","dynasty":"唐","type":"诗"},{"author":"王昌齡","paragraphs":["白鴿飛時日欲斜，禪房寂歷飲香茶。","傾人城，傾人國，斬新剃頭青且黑。","玉如意，金澡瓶，朱唇皓齒能誦經，吳音唤字更分明。","日暮鐘聲相送出，袈裟掛着箔簾釘。"],"title":"題淨眼師房","id":"0fd8410b-53a2-5fef-ae25-0e7665ee8588","dynasty":"唐","type":"诗"},{"author":"王昌齡","paragraphs":["空（《文鏡秘府論》地《十七勢》，《全唐詩》作《送李十五》。","《文鏡秘府》首句「怨別」作「別怨」，三句「杳」作「夢」，四句「影」作「映」。","）。"],"title":"送李邕之秦","id":"295edaf7-d240-5a81-9b38-83efd6477b5c","dynasty":"唐","type":"诗"},{"author":"王昌齡","paragraphs":["道不虛行兮，史鰌沒位，吾寧范伯之徒歟，感夷齊而多愧。","麟鳳遠去，龍則死之，河水洋洋兮，先師莫歸。","往者不可諫，來者吾誰欺？始退身以進道，曷颺言而受非，彼蕭相國知予乎布衣。","（見《文苑英華》卷一三○）。"],"title":"弔軹道賦附邵平歌","id":"b77b55a8-761d-5721-82d7-0f20e60002f6","dynasty":"唐","type":"诗"},{"author":"王昌齡","paragraphs":["蒼深翠淺瀑崢潺，豈謂譏秦始愛山。","一炬咸陽機冢赤，紫霄巍立曉雲間。","（見《古今圖書集成·山川典》卷一七三。","此首當出後人依託。","）。"],"title":"雲山清曉","id":"db90f870-8244-5605-b88a-43dfb4746963","dynasty":"唐","type":"诗"},{"author":"王昌齡","paragraphs":["祥光長赫矣，佳號得溫其。","（見宋葛立方《韻語陽秋》卷三）。"],"title":"四時調玉燭","id":"9f1e67fb-8cf9-5f5f-ba43-3b27c767bf48","dynasty":"唐","type":"诗"},{"author":"王昌齡","paragraphs":["落落寞寞路不分，夢中喚作梨花雲。","（見《苕溪漁隱叢話前集》卷四、《野客叢書》卷六引曾慥《高齋詩話》、龍榆生《東坡樂府箋》卷二《西江月》注引南宋傅藻注引。","）（按：《墨莊漫錄》卷六載此詩全篇，以爲王建作，詳本書卷十八。","然曾慥時代較早，當有所據。","蘇軾《西江月》詞末句云：「不與梨花同夢。","」自跋云：「詩人王","昌齡夢中作梅花詩。","」傅注因引此二句。","其時代較曾慥更早。","今互收。","）。"],"title":"梅詩","id":"cf703fe8-a1d5-59ce-afdb-2769f47ec60c","dynasty":"唐","type":"诗"},{"author":"王昌齡","paragraphs":["河口餞南客，進帆清江水。"],"title":"送別","id":"760febde-9b19-5f87-aef7-f302dbd4168b","dynasty":"唐","type":"诗"},{"author":"王昌齡","paragraphs":["還舟望炎海，楚葉下秋水。","（均見《文鏡秘府論》地卷《十七勢》引王昌齡《詩格》。","市河世寧《全唐詩逸》卷上收四句，缺題，今重錄。","）。"],"title":"送友人之安南","id":"50df46c4-0885-50dd-aa6f-0774b745f614","dynasty":"唐","type":"诗"},{"author":"王昌齡","paragraphs":["王維詩天子，杜甫詩宰相。","（見宋葉廷珪《海錄碎事》卷十九引《王昌齡集》。","似出後人依托。","）（按：《全唐詩》卷一四一收昌齡《小敷谷龍潭祠作》，第十九句缺一字。","汲克閣本《唐詩紀事》卷二四引此詩不缺，此句作「奔飛振串梁」。","）。"],"title":"句（附存）","id":"c0c12c60-0650-57d2-99b8-0a4b51bfa1b5","dynasty":"唐","type":"诗"},{"author":"王昌齡","paragraphs":["向晚橫吹悲，風動馬嘶合。","前趨引旗節，千里陣雲帀。","單于下陰山，砂礫空颯颯。","封侯取一戰，豈復念閨閤。"],"title":"變行路難","id":"9f00d8ca-7f63-5d43-ab25-b2a62eeede1f","dynasty":"唐","type":"诗"},{"author":"王昌齡","paragraphs":["蟬鳴空桑林，八月蕭關道。","出塞入塞寒，處處黃蘆草。","從來幽幷客，皆共塵沙老。","莫學遊俠兒，矜夸紫騮好。"],"tags":["唐诗三百首","写景","游侠","乐府","讽刺","边塞","新乐府辞"],"title":"塞下曲四首 一","id":"89cb802b-257f-5321-86e7-765f2f3caacb","dynasty":"唐","type":"诗"},{"author":"王昌齡","paragraphs":["飲馬渡秋水，水寒風似刀。","平沙日未沒，黯黯見臨洮。","昔日長城戰，咸言意氣高。","黃塵足今古，白骨亂蓬蒿。"],"tags":["唐诗三百首","战争","新乐府辞","乐府"],"title":"塞下曲四首 二","id":"5b3c80ac-fcb2-5197-8db0-2fc1d234ac82","dynasty":"唐","type":"诗"},{"author":"王昌齡","paragraphs":["奉詔甘泉宮，總徵天下兵。","朝廷備禮出，郡國豫郊迎。","紛紛幾萬人，去者無全生。","臣願節宮廐，分以賜邊城。"],"title":"塞下曲四首 三","id":"325eb113-5cfc-52d6-b4fe-47b16c8440de","dynasty":"唐","type":"诗"},{"author":"王昌齡","paragraphs":["邊頭何慘慘，已葬霍將軍。","部曲皆相弔，燕南代北聞。","功勳多被黜，兵馬亦尋分。","更遣黃龍戍，唯當哭塞雲。"],"title":"塞下曲四首 四","id":"3f7b996b-ac44-5b74-a719-bf2bd1704a17","dynasty":"唐","type":"诗"},{"author":"王昌齡","paragraphs":["秋風夜渡河，吹却鴈門桑。","遙見胡地獵，鞲馬宿嚴霜。","五道分兵去，孤軍百戰場。","功多翻下獄，士卒但心傷。"],"tags":["战争","边塞","乐府","新乐府辞"],"title":"塞上曲","id":"794430c1-fa39-5ffa-8622-b974fa468073","dynasty":"唐","type":"诗"},{"author":"王昌齡","paragraphs":["向夕臨大荒，朔風軫歸慮。","平沙萬里餘，飛鳥宿何處？","虜騎獵長原，翩翩傍河去。","邊聲搖白草，海氣生黃霧。","百戰苦風塵，十年履霜露。","雖投定遠筆，未坐將軍樹。","早知行路難，悔不理章句。"],"title":"從軍行二首 一","id":"d49445ec-afec-55b9-8c5e-5a24b36ab956","dynasty":"唐","type":"诗"},{"author":"王昌齡","paragraphs":["秋草馬蹄輕，角弓持弦急。","去爲龍城戰，正值胡兵襲。","軍氣橫大荒，戰酣日將入。","長風金鼓動，白露鐵衣濕。","四起愁邊聲，南庭時佇立。","斷蓬孤自轉，寒雁飛相及。","萬里雲沙漲，平原冰霰澀。","惟聞漢使還，獨向刀環泣。"],"title":"從軍行二首 二","id":"5ba9831d-d667-57d3-8a00-55cc66cd44b0","dynasty":"唐","type":"诗"},{"author":"王昌齡","paragraphs":["西陵俠少年，送客短長亭。","青槐夾兩道，白馬如流星。","聞道羽書急，單于寇井陘。","氣高輕赴難，誰顧燕山銘。"],"title":"少年行二首 一","id":"38b6e68d-e462-5098-9ff1-589fd1aa61f3","dynasty":"唐","type":"诗"},{"author":"王昌齡","paragraphs":["走馬遠相尋，西樓下夕陰。","結交期一劒，留意贈千金。","高閣歌聲遠，重門柳色深。","夜闌須盡飲，莫負百年心。"],"title":"少年行二首 二","id":"7770cdc7-0291-5980-ba97-441406364d88","dynasty":"唐","type":"诗"},{"author":"王昌齡","paragraphs":["曠野饒悲風，颼颼黃蒿草。","繫馬倚白楊，誰知我懷抱。","所是同袍者，相逢盡衰老。","北登漢家陵，南望長安道。","下有枯樹根，上有鼯鼠窠。","高皇子孫盡，千載無人過。","寶玉頻發掘，精靈其奈何？","人生須達命，有酒且長歌。"],"title":"長歌行","id":"d6b9681a-793a-5f78-973e-17ec5f3e0ea1","dynasty":"唐","type":"诗"},{"author":"王昌齡","paragraphs":["勿聽白頭吟，人間易憂怨。","若非滄浪子，安得從所願。","北上太行山，臨風閱吹萬。","長雲數千里，倏忽還膚寸。","觀其微滅時，精意莫能論。","百年不容息，是處生意蔓。","始悟海上人，辭君永飛遯。"],"title":"悲哉行","id":"ebaf1066-0864-5167-8107-fd1ed1643052","dynasty":"唐","type":"诗"},{"author":"王昌齡","paragraphs":["桃花四面發，桃葉一枝開。","欲暮黃鸝囀，傷心玉鏡臺。","清箏向明月，半夜春風來。"],"title":"古意","id":"48b0b7ca-7254-5460-80c7-b2a1364ee66d","dynasty":"唐","type":"诗"},{"author":"王昌齡","paragraphs":["南渡洛陽津，西望十二樓。","明堂坐天子，月朔朝諸侯。","清樂動千門，皇風被九州。","慶雲從東來，泱漭抱日流。","昇平貴論道，文墨將何求？","有詔徵草澤，微誠將獻謀。","冠冕如星羅，拜揖曹與周。","望塵非吾事，入賦且遲留。","幸蒙國士識，因脫負薪裘。","今者放歌行，以慰梁甫愁。","但營數斗祿，奉養每豐羞。","若得金膏遂，飛雲亦何儔。"],"title":"放歌行","id":"c70aa93f-85af-5143-809a-5b4f581e355f","dynasty":"唐","type":"诗"},{"author":"王昌齡","paragraphs":["越女作桂舟，還將桂爲楫。","湖上水渺漫，清江不可涉。","摘取芙蓉花，莫摘芙蓉葉。","將歸問夫壻，顏色何如妾。"],"title":"越女","id":"6d293107-da2a-5a35-983a-7a0cb894e2bc","dynasty":"唐","type":"诗"},{"author":"王昌齡","paragraphs":["儒有輕王侯，脫略當事務。","本家藍田下，非爲漁弋故。","無何困躬耕，且欲馳永路。","幽居與君近，出谷同所騖。","昨日辭石門，五年變秋露。","雲龍未相感，干謁亦已屢。","子爲黃綬羈，余忝蓬山顧。","京門望西嶽，百里見郊樹。","飛雨祠上來，靄然關中暮。","驅車鄭城宿，秉燭論往素。","山月出華陰，開此河渚霧。","清光比故人，豁達展心晤。","馮公尚戢翼，元子仍跼步。","拂衣易爲高，淪跡難有趣。","張范善終始，吾等豈不慕。","罷酒當涼風，屈伸備冥數。"],"tags":["华山"],"title":"鄭縣宿陶太公館中贈馮六元二","id":"6f98240e-d31c-53e6-9cf0-7abce1c86846","dynasty":"唐","type":"诗"},{"author":"王昌齡","paragraphs":["商風入我絃，夜竹深有露。","絃悲與林寂，清景不可度。","寥落幽居心，颼飀青松樹。","松風吹草白，溪水寒日暮。","聲意去復還，九變待一顧。","空山多雨雪，獨立君始悟。"],"title":"聽彈風入松闋贈楊補闕","id":"fb5267d7-dc8d-57ca-bfef-fdc205274a62","dynasty":"唐","type":"诗"},{"author":"王昌齡","paragraphs":["林色與溪古，深篁引幽翠。","山尊在漁舟，棹月情已醉。","始窮清源口，壑絕人境異。","春泉滴空崖，萌草拆陰地。","久之風榛寂，遠聞樵聲至。","海雁時獨飛，永然滄洲意。","古時青冥客，滅跡淪一尉。","吾子躊躇心，豈其紛埃事。","緱峯信所剋，濟北余乃遂。","齊物意已會，息肩理猶未。","卷舒形性表，脫略賢哲議。","仲月期角巾，飯僧嵩陽寺。"],"title":"緱氏尉沈興宗置酒南谿留贈","id":"356d744b-5467-59ce-8e0f-41c74a1139bf","dynasty":"唐","type":"诗"},{"author":"王昌齡","paragraphs":["哀哀獻玉人，楚國同悲辛。","泣盡繼以血，何由辨其真。","賴承琢磨惠，復使光輝新。","猶畏讒口疾，棄之如埃塵。"],"title":"爲張僓贈閻使臣","id":"7129c78f-1e6b-5904-83a6-11264ae23eda","dynasty":"唐","type":"诗"},{"author":"王昌齡","paragraphs":["東林月未升，廓落星與漢。","是夕鴻始來，齋中起長歎。","懷哉望南浦，眇然夜將半。","但有秋水聲，愁使心神亂。","握中何爲贈，瑤草已衰散。","海鱗未化時，各在天一岸。"],"title":"贈史昭","id":"0568fd21-e983-5a19-9668-c5bf55702c71","dynasty":"唐","type":"诗"},{"author":"王昌齡","paragraphs":["巖間寒事早，衆山木已黃。","北風何蕭蕭，茲夕露爲霜。","感激未能寐，中宵時慨慷。","黃蟲初悲鳴，玄鳥去我梁。","獨臥時易晚，離羣情更傷。","思君若不及，鴻雁今南翔。"],"title":"秋山寄陳讜言","id":"c297bc60-e699-5a8c-b4f9-82af7e17fb15","dynasty":"唐","type":"诗"},{"author":"王昌齡","paragraphs":["櫧柟無冬春，柯葉連峯稠。","陰壁下蒼黑，煙含清江樓。","景開獨沿曳，響答隨興酬。","旦夕望吾友，如何迅孤舟。","疊沙積爲崗，崩剝雨露幽。","石脉盡橫亙，潛潭何時流。","既見萬古色，頗盡一物由。","永與世人遠，氣還草木收。","盈縮理無餘，今往何必憂。","郴土羣山高，耆老如中州。","孰云議舛降，豈是娛宦遊。","陰火昔所伏，丹砂將爾謀。","昨臨蘇耽井，復向衡陽求。","同疚來相依，脫身當有籌。","數月乃離居，風湍成阻脩。","野人善竹器，童子能谿謳。","寒夜波蕩漾，羇鴻去悠悠。"],"title":"出郴山口至疊石灣野人室中寄張十一","id":"f8ac4614-8ff3-59df-81aa-a96c7e310423","dynasty":"唐","type":"诗"},{"author":"王昌齡","paragraphs":["獨飲灞上亭，寒山青門外。","長雲驟落日，桑棗寂已晦。","古人驅馳者，宿此凡幾代。","佐邑由東南，豈不知進退。","吾宗秉全璞，楚得璆琳最。","茅山就一徵，柏署起三載。","道契非物理，神交無留礙。","知我滄溟心，脫略腐儒輩。","孟冬鑾輿出，陽谷羣臣會。","半夜馳道喧，五侯擁軒蓋。","是時燕齊客，獻術蓬瀛內。","甚悅我皇心，得與王母對。","賤臣欲干謁，稽首期殞碎。","哲弟感我情，問易窮否泰。","良馬足尚踠，寶刀光未淬。","昨聞羽書飛，兵氣連朔塞。","諸將多失律，廟堂始追悔。","安能召書生，願得論要害。","戎夷非草木，侵逐使狼狽。","雖有屠城功，亦有降虜輩。","兵糧如山積，恩澤如雨霈。","羸卒不可興，磧地無足愛。","若用匹夫策，坐令軍圍潰。","不費黃金資，寧求白璧賚。","明主憂既遠，邊事亦可大。","荷寵務推誠，離言深慷慨。","霜搖直指草，燭引明光珮。","公論日夕阻，朝廷磋跎會。","孤城海門月，萬里流光帶。","不應百尺松，空老鍾山靄。"],"title":"宿灞上寄侍御璵弟","id":"d6cddff9-6c78-50c9-ba24-2a74b52fc3be","dynasty":"唐","type":"诗"},{"author":"王昌齡","paragraphs":["汝山方聯延，伊水纔明滅。","遙見入楚雲，又此空館月。","紛然馳夢想，不謂遠離別。","京邑多歡娛，衡湘蹔沿越。","明湖春草遍，秋桂白花發。","豈惟長思君，日夕在魏闕。"],"title":"次汝中寄河南陳贊府","id":"f1c7a3cc-67c6-5966-a7cc-d2dc92b4869b","dynasty":"唐","type":"诗"},{"author":"王昌齡","paragraphs":["高臥南齋時，開帷月初吐。","清輝淡水木，演漾在窗戶。","苒苒幾盈虛，澄澄變今古。","美人清江畔，是夜越吟苦。","千里其如何，微風吹蘭杜。"],"tags":["唐诗三百首","五言古诗","月亮","怀人"],"title":"同從弟銷南齋玩月憶山陰崔少府","id":"00915405-b80d-51e1-81f0-515f8ae6230f","dynasty":"唐","type":"诗"},{"author":"王昌齡","paragraphs":["殺氣凝不流，風悲日彩寒。","浮埃起四遠，遊子彌不歡。","依然宿扶風，沽酒聊自寬。","寸心亦未理，長鋏誰能彈。","主人就我飲，對我還慨歎。","便泣數行淚，因歌行路難。","十五役邊地，三回討樓蘭。","連年不解甲，積日無所餐。","將軍降匈奴，國使沒桑乾。","去時三十萬，獨自還長安。","不信沙場苦，君看刀箭瘢。","鄉親悉零落，冢墓亦摧殘。","仰攀青松枝，慟絕傷心肝。","禽獸悲不去，路傍誰忍看。","幸逢休明代，寰宇靜波瀾。","老馬思伏櫪，長鳴力已殫。","少年與運會，何事發悲端。","天子初封禪，賢良刷羽翰。","三邊悉如此，否泰亦須觀。"],"tags":["抒情","战争","写景"],"title":"代扶風主人答","id":"84024718-d873-50e9-9ad8-8a848b3d3aaa","dynasty":"唐","type":"诗"},{"author":"王昌齡","paragraphs":["暮霞照新晴，歸雲猶相逐。","有懷晨昏暇，想見登眺目。","問禮侍彤襜，題詩訪茅屋。","高樓多古今，陳事滿陵谷。","地久微子封，臺餘孝王築。","裴回顧霄漢，豁達俯川陸。","遠水對孤城，長天向喬木。","公門何清靜，列戟森已肅。","不歎攜手稀，常思著鞭速。","終當拂羽翰，輕舉隨鴻鵠。"],"title":"酬鴻臚裴主簿雨後北樓見贈","id":"dce499b0-c258-5198-a1c7-22ba52f22520","dynasty":"唐","type":"诗"},{"author":"王昌齡","paragraphs":["楚客醉孤舟，越水將引棹。","山爲兩鄉別，月帶千里貌。","羇譴同繒綸，僻幽聞虎豹。","桂林寒色在，苦節知所效。"],"tags":["抒情","送别","写景"],"title":"送任五之桂林","id":"087703d9-c08e-52d8-b3ba-a3285cefaea5","dynasty":"唐","type":"诗"},{"author":"王昌齡","paragraphs":["幽娟松篠徑，月出寒蟬鳴。","散髮臥其下，誰知孤隱情。","吟時白雲合，釣處玄潭清。","瓊樹方杳靄，鳳兮保其貞。"],"title":"山中別龐十","id":"ce95cf5f-ebde-5915-b67c-8f7b625f8212","dynasty":"唐","type":"诗"},{"author":"王昌齡","paragraphs":["遷客就一醉，主人空金罍。","江湖青山底，欲去仍裴回。","郭侯未相識，策馬伊川來。","把手相勸勉，不應老塵埃。","孟陽逢山舊，仙館留清才。","日晚勸趣別，風長雲逐開。","幸隨板輿遠，負譴何憂哉。","唯有仗忠信，音書報雲雷。"],"title":"留別伊闕張少府郭大都尉","id":"f193bd2f-e32f-538b-ba7a-94f50cdef21e","dynasty":"唐","type":"诗"},{"author":"王昌齡","paragraphs":["縣職如長纓，終日檢我身。","平明趨郡府，不得展故人。","故人念江湖，富貴如埃塵。","迹在戎府掾，心遊天台春。","獨立浦邊鶴，白雲長相親。","南風忽至吳，分散還入秦。","寒夜天光白，海淨月色真。","對坐論歲暮，絃悲豈無因。","平生馳驅分，非謂桮酒仁。","出處兩不合，忠貞何由伸。","看君孤舟去，且欲歌垂綸。"],"title":"送韋十二兵曹","id":"b45a21ac-7188-5491-a268-23343e29e11f","dynasty":"唐","type":"诗"},{"author":"王昌齡","paragraphs":["鞍馬上東門，裴回入孤舟。","賢豪相追送，即櫂千里流。","赤岸落日在，空波微煙收。","薄宦忘機括，醉來即淹留。","月明見古寺，林外登高樓。","南風開長廊，夏夜如涼秋。","江月照吳縣，西歸夢中遊。"],"title":"東京府縣諸公與綦毋潛李頎相送至白馬寺宿","id":"3c298c66-d872-5f37-b07e-74fa34cdb081","dynasty":"唐","type":"诗"},{"author":"王昌齡","paragraphs":["石溪流已亂，苔徑人漸微。","日暮東林下，山僧還獨歸。","昔爲廬峰意，況與遠公違。","道性深寂寞，世情多是非。","會尋名山去，豈復望清輝。"],"tags":["庐山"],"title":"送東林廉上人歸廬山","id":"fae86de9-5c75-58c7-9c6a-610c1d54358f","dynasty":"唐","type":"诗"},{"author":"王昌齡","paragraphs":["皇恩暫遷謫，待罪逢知己。","從此武陵溪，孤舟二千里。","桃花遺古岸，金澗流春水。","誰識馬將軍，忠貞抱生死。"],"title":"留別武陵袁丞","id":"71c38513-fd02-5fa4-96c2-3df397c2bb39","dynasty":"唐","type":"诗"},{"author":"王昌齡","paragraphs":["天地寒更雨，蒼茫楚城陰。","一尊廣陵酒，十載衡陽心。","倚仗不可料，悲歡豈易尋。","相逢成遠別，後會何如今。","身在江海上，雲連京國深。","行當務功業，策馬何駸駸。"],"title":"別劉諝","id":"fd6a2b5d-5001-54ca-a48f-e491ec4a291b","dynasty":"唐","type":"诗"},{"author":"王昌齡","paragraphs":["相逢楚水寒，舟在洞庭驛。","具陳江波事，不異淪棄跡。","杉上秋雨聲，悲切蒹葭夕。","彈琴收餘響，來送千里客。","平明孤帆心，歲晚濟代策。","時在身未充，瀟湘不盈畫。","湖小洲渚聯，澹淡煙景碧。","魚鱉自有性，龜龍無能易。","譴黜同所安，風土任所適。","閉門觀玄化，攜手遺損益。"],"tags":["洞庭湖"],"title":"岳陽別李十七越賓","id":"67999472-a212-5246-99c6-3b125141785b","dynasty":"唐","type":"诗"},{"author":"王昌齡","paragraphs":["江城建業樓，山盡滄海頭。","副職守茲縣，東南櫂孤舟。","長安故人宅，秣馬經前秋。","便以風雪暮，還爲縱飲留。","貂蟬七葉貴，鴻鵠萬里遊。","何必念鐘鼎，所在烹肥牛。","爲君嘯一曲，且莫彈箜篌。","徒見枯者豔，誰言直如鉤。","岑家雙瓊樹，騰光難爲儔。","誰言青門悲，俯期吳山幽。","日西石門嶠，月吐金陵洲。","追隨探靈怪，豈不驕王侯。"],"title":"留別岑參兄弟","id":"2f3c7c5d-abba-5fa7-9813-ef5244cd5aaf","dynasty":"唐","type":"诗"},{"author":"王昌齡","paragraphs":["太清聞海鶴，遊子引鄉眄。","聲隨羽儀遠，勢與歸雲便。","青桂春再榮，白雲暮來變。","遷飛在禮儀，豈復淚如霰。"],"title":"送劉眘虛歸取宏詞解","id":"94538590-f6c1-55bf-9dc8-f1b2606b506a","dynasty":"唐","type":"诗"},{"author":"王昌齡","paragraphs":["劉生隱岳陽，心遠洞庭水。","偃帆入山郭，一宿楚雲裏。","竹映秋館深，月寒江風起。","煙波桂陽接，日夕數千里。","嫋嫋清夜猿，孤舟坐如此。","湘中有來鴈，雨雪候音旨。"],"tags":["洞庭湖"],"title":"巴陵別劉處士","id":"0f504ee9-bd31-53cd-8f4e-b96aed4ea516","dynasty":"唐","type":"诗"},{"author":"王昌齡","paragraphs":["蒼蒼竹林暮，吾亦知所投。","靜坐山齋月，清溪聞遠流。","西峰下微雨，向曉白雲收。","遂解塵中組，終南春可遊。"],"title":"宿裴氏山莊","id":"cd6a9622-82fb-530b-88a8-c056b0a095a6","dynasty":"唐","type":"诗"},{"author":"王昌齡","paragraphs":["自從別京華，我心乃蕭索。","十年守章句，萬里空寥落。","北上登薊門，茫茫見沙漠。","倚劒對風塵，慨然思衞霍。","拂衣去燕趙，驅馬悵不樂。","天長滄洲路，日暮邯鄲郭。","酒肆或淹留，漁澤屢棲泊。","獨行備艱難，孰辭千鼎鑊。","皇情念淳古，時俗何浮薄。","理道須任賢，安人在求瘼。","故交負奇才，逸氣包謇諤。","隱軫經濟策，縱橫建安作。","才望忽先鳴，風期無宿諾。","飄颻勞州縣，迢遞限言謔。","東馳眇貝丘，西顧彌虢略。","淇水徒自深，浮雲不堪託。","吾謀適可用，天道豈遼廓。","不然買山田，一身與耕鑿。"],"title":"淇上酬薛據兼寄郭微","id":"ce1d5f7f-ccfb-5a7f-81b1-05b53d2ba5e9","dynasty":"唐","type":"诗"},{"author":"王昌齡","paragraphs":["荷畚至洛陽，杖策遊北門。","天下盡兵甲，豺狼滿中原。","明夷方遘患，顧我徒崩犇。","自慙菲薄才，誤蒙國士恩。","位重任亦重，時危志彌敦。","西北未及終，東南不可吞。","進則耻保躬，退乃爲觸藩。","歎息嵩山老，而後知其尊。"],"title":"詠史","id":"d53f4ebf-1561-5fc6-9a0a-eb2398eee4b5","dynasty":"唐","type":"诗"},{"author":"王昌齡","paragraphs":["握中銅匕首，粉剉楚山鐵。","義士頻報讎，殺人不曾缺。","可悲燕丹事，終被狼虎滅。","一舉無兩全，荆軻遂爲血。","誠知匹夫勇，何取萬人傑。","無道吞諸侯，坐見九州裂。"],"title":"雜興","id":"2732fdca-db9d-52fe-a050-bbe21e151c6c","dynasty":"唐","type":"诗"},{"author":"王昌齡","paragraphs":["日暮西北堂，涼風洗脩木。","著書在南窗，門館常肅肅。","苔草延古意，視聽轉幽獨。","或問余所營，刈黍就寒谷。"],"title":"秋興","id":"5460405e-9ba5-57f6-80ed-5b95ac616287","dynasty":"唐","type":"诗"},{"author":"王昌齡","paragraphs":["女蘿覆石壁，溪水幽濛朧。","紫葛蔓黃花，娟娟寒露中。","朝飲花上露，夜臥松下風。","雲英化爲水，光采與我同。","日月蕩精魄，寥寥天宇空。"],"title":"齋心","id":"7934dbb2-2779-51b2-8a47-b35bdbd455f4","dynasty":"唐","type":"诗"},{"author":"王昌齡","paragraphs":["林臥情每閒，獨遊景常晏。","時從灞陵下，垂釣往南澗。","手攜雙鯉魚，目送千里鴈。","悟彼飛有適，知此罹憂患。","放之清冷泉，因得省疎慢。","永懷青岑客，廻首白雲間。","神超物無違，豈繫名與宦。"],"title":"獨遊","id":"541ea71d-ac20-5205-9143-b8b4341dbd2b","dynasty":"唐","type":"诗"},{"author":"王昌齡","paragraphs":["真無御化來，借有乘化歸。","如彼雙塔內，孰能知是非。","愚也駭蒼生，聖哉爲帝師。","當爲時世出，不由天地資。","萬廻主此方，平等性無違。","今我一禮心，億劫同不移。","肅肅松柏下，諸天來有時。"],"title":"香積寺禮拜萬廻平等二聖僧塔","id":"64b9615b-0b92-5c28-aa7a-89fb854fc285","dynasty":"唐","type":"诗"},{"author":"王昌齡","paragraphs":["仙人騎白鹿，髮短耳何長。","時余采菖蒲，忽見嵩之陽。","稽首求丹經，乃出懷中方。","披讀了不悟，歸來問嵇康。","嗟余無道骨，發我入太行。"],"title":"就道士問周易參同契","id":"c51a29ff-2041-5681-8bf1-15150c86ab94","dynasty":"唐","type":"诗"},{"author":"王昌齡","paragraphs":["山館人已空，青蘿換風雨。","自從永明世，月向龍宮吐。","鑿井長幽泉，白雲今如古。","應真坐松柏，錫杖挂窗戶。","口云七十餘，能救諸有苦。","回指巖樹花，如聞道場鼓。","金色身壤滅，真如性無主。","僚友同一心，清光遣誰取。"],"title":"諸官遊招隱寺","id":"82c5cf94-0dc3-5316-b300-753f98fc6a99","dynasty":"唐","type":"诗"},{"author":"王昌齡","paragraphs":["寒江暎村林，亭上納鮮潔。","楚客共閑飲，靜坐金管闋。","酣竟日入山，暝來雲歸穴。","城樓空杳靄，猿鳥備清切。","物狀如絲綸，上心爲予決。","訪君東溪事，早晚樵路絕。"],"title":"宴南亭","id":"27e9a318-06c5-5dbb-b5ae-4046a62c984c","dynasty":"唐","type":"诗"},{"author":"王昌齡","paragraphs":["客有住桂陽，亦如巢林鳥。","罍觴且終宴，功業曾未了。","山月空霽時，江明高樓曉。","門前泊舟檝，行次入松篠。","此意投贈君，滄波風褭褭。"],"title":"何九於客舍集","id":"7bc5eefe-bea6-525d-93bc-7a6a2050cdb6","dynasty":"唐","type":"诗"},{"author":"王昌齡","paragraphs":["良友呼我宿，月明懸天宮。","道安風塵外，灑掃青林中。","削去府縣理，豁然神機空。","自從三湘還，始得今夕同。","舊居太行北，遠宦滄溟東。","各有四方事，白雲處處通。"],"title":"洛陽尉劉晏與府掾諸公茶集天宮寺岸道上人房","id":"db718cb8-c125-5da0-8ff9-ac60048997e0","dynasty":"唐","type":"诗"},{"author":"王昌齡","paragraphs":["刻意吟雲山，尤知隱淪妙。","遠公何爲者，再詣臨海嶠。","而我高其風，披圖得遺照。","援毫無逃境，遂展千里眺。","淡掃荆門煙，明標赤城燒。","青葱林間嶺，隱見淮海徼。","但指香爐頂，無聞白猿嘯。","沙門既云滅，獨往豈殊調。","感對懷拂衣，胡寧事漁釣。","安期始遺舃，千古謝榮耀。","投跡庶可齊，滄浪有孤棹。"],"title":"觀江淮名勝圖","id":"0d1a324b-a2ec-5850-9dda-24c9c9667e8e","dynasty":"唐","type":"诗"},{"author":"王昌齡","paragraphs":["鴻都有歸客，偃臥滋陽村。","軒冕無枉顧，清川照我門。","空林網夕陽，寒鳥赴荒園。","廓落時得意，懷哉莫與言。","庭前有孤鶴，欲啄常翩翻。","爲我銜素書，弔彼顏與原。","二君既不朽，所以慰其魂。"],"title":"灞上閒居","id":"07e80af4-a699-5c71-b847-e9534e882e81","dynasty":"唐","type":"诗"},{"author":"王昌齡","paragraphs":["陰岑宿雲歸，烟霧濕松柏。","風淒日初曉，下嶺望川澤。","遠山無晦明，秋水千里白。","佳氣盤未央，聖人在凝碧。","關門阻天下，信是帝王宅。","海內方晏然，廟堂有奇策。","時貞守全運，罷去遊說客。","予忝蘭臺人，幽尋免貽責。"],"title":"風涼原上作","id":"9511b5e2-d1a9-5112-a934-a3be9eb2d7d7","dynasty":"唐","type":"诗"},{"author":"王昌齡","paragraphs":["閑堂閉空陰，竹林但清響。","窗下長嘯客，區中無遺想。","經綸精微言，兼濟當獨往。"],"title":"裴六書堂","id":"d027caf9-d572-59c5-8927-15d9d468f62a","dynasty":"唐","type":"诗"},{"author":"王昌齡","paragraphs":["橫笛怨江月，扁舟何處尋。","聲長楚山外，曲繞胡關深。","相去萬餘里，遙傳此夜心。","寥寥浦漵寒，響盡惟幽林。","不知誰家子，復奏邯鄲音。","水客皆擁棹，空霜遂盈襟。","羸馬望北走，遷人悲越吟。","何當邊草白，旌節隴城陰。"],"title":"江上聞笛","id":"328b7003-5eac-5e3c-a6a3-b57e1653e65d","dynasty":"唐","type":"诗"},{"author":"王昌齡","paragraphs":["水宿煙雨寒，洞庭霜落微。","月明移舟去，夜靜魂夢歸。","暗覺海風度，蕭蕭聞鴈飛。"],"tags":["太湖","洞庭湖"],"title":"太湖秋夕","id":"69d8cfbe-38c0-5c64-a334-4f260e59b443","dynasty":"唐","type":"诗"},{"author":"王昌齡","paragraphs":["客來舒長簟，開閤延清風。","但有無絃琴，共君盡尊中。","晚來常讀易，頃者欲還嵩。","世事何須道，黃精且養蒙。","嵇康殊寡識，張翰獨知終。","忽憶鱸魚鱠，扁舟往江東。"],"title":"趙十四兄見訪","id":"0beb6354-4526-5907-a278-e125ee6fa2be","dynasty":"唐","type":"诗"},{"author":"王昌齡","paragraphs":["雲起太華山，雲山互明滅。","東峯始含景，了了見松雪。","羇人感幽棲，窅暎轉奇絕。","欣然忘所疲，永望吟不輟。","信宿百餘里，出關玩新月。","何意昨來心，遇物遂遷別。","人生屢如此，何以肆愉悅。"],"tags":["华山"],"title":"過華陰","id":"3b548134-415a-5a43-89ec-3510390fcf2d","dynasty":"唐","type":"诗"},{"author":"王昌齡","paragraphs":["漭漭江勢闊，雨開潯陽秋。","驛門是高岸，望盡黃蘆洲。","水與五谿合，心期萬里遊。","明時無棄才，謫去隨孤舟。","鷙鳥立寒木，丈夫佩吳鉤。","何當報君恩，却繫單于頭。"],"title":"九江口作","id":"23eb0166-fa95-5d02-b1b7-ae5f96aa82de","dynasty":"唐","type":"诗"},{"author":"王昌齡","paragraphs":["怏怏步長道，客行渺無端。","郊原欲下雪，天地稜稜寒。","當時每酣醉，不覺行路難。","今日無酒錢，悽惶向誰歎。"],"title":"大梁途中作","id":"db8065f9-94f4-5c1b-a95f-085ab8111bcf","dynasty":"唐","type":"诗"},{"author":"王昌齡","paragraphs":["遊人愁歲晏，早起遵王畿。","墜葉吹未曉，疎林月微微。","驚禽棲不定，寒獸相因依。","歎此霜露下，復聞鴻雁飛。","渺然江南意，惜與中途違。","羇旅悲壯髮，別離念征衣。","永圖豈勞止，明節期所歸。","寧厭楚山曲，無人長掩扉。"],"title":"途中作","id":"38df12ca-0fc5-517f-b224-cb3d48b55302","dynasty":"唐","type":"诗"},{"author":"王昌齡","paragraphs":["倦此山路長，停驂問賓御。","林巒信回惑，白日落何處。","徙倚望長風，滔滔引歸慮。","微雨隨雲收，濛濛傍山去。","西臨有邊邑，北走盡亭戍。","涇水橫白烟，州城隱寒樹。","所嗟異風俗，已自少情趣。","豈伊懷土多，觸目忻所遇。"],"title":"山行入涇州","id":"a750be54-76bd-50d1-aa39-9ca8805e25c9","dynasty":"唐","type":"诗"},{"author":"王昌齡","paragraphs":["崖谷歕疾流，地中有雷集。","百泉勢相蕩，巨石皆却立。","跳波沸崢嶸，深處不可挹。","昏爲蛟龍怒，清見雲雨入。","靈怪祟偏祠，廢興自茲邑。","沈淫頃多昧，檐宇遂不葺。","吾聞被明典，盛德惟世及。","生人載山川，血食報原隰。","豈伊駭微險，將以循甿揖。","口飛振呂梁，忠信亦我習。","波流浸已廣，悔吝在所汲。","谿水有清源，褰裳靡沾濕。"],"title":"小敷谷龍潭祠作","id":"244d8bb5-2350-547a-824b-f25ce75198f9","dynasty":"唐","type":"诗"},{"author":"王昌齡","paragraphs":["鳳皇所宿處，月暎孤桐寒。","槁葉零落盡，空柯蒼翠殘。","虛心誰能見，直影非無端。","響發調尚苦，清商勞一彈。"],"title":"段宥廰孤桐","id":"fe2abf95-2039-59eb-ad24-d56082994b12","dynasty":"唐","type":"诗"},{"author":"王昌齡","paragraphs":["孤桐秘虛鳴，樸素傳幽真。","髣髴絃指外，遂見初古人。","意遠風雪苦，時來江山春。","高宴未終曲，誰能辨經綸。"],"title":"琴","id":"5fcec6c3-09cc-508a-bd98-ddf8db1c3754","dynasty":"唐","type":"诗"},{"author":"王昌齡","paragraphs":["初日淨金閨，先照牀前暖。","斜光入羅幕，稍稍親絲管。","雲髮不能梳，楊花更吹滿。"],"title":"初日","id":"e269f55c-5fbc-5264-b10a-4783eb64e51b","dynasty":"唐","type":"诗"},{"author":"王昌齡","paragraphs":["姦雄乃得志，遂使羣心搖。","赤風蕩中原，烈火無遺巢。","一人計不用，萬里空蕭條。"],"title":"失題","id":"ce967810-439e-5de6-a752-6b1d903ccf37","dynasty":"唐","type":"诗"},{"author":"王昌齡","paragraphs":["僕本濩落人，辱當州郡使。","量力頗及早，謝歸今即已。","蕭蕭若凌虛，衿帶頃消靡。","車服卒然來，涔陽作遊子。","鬱鬱寡開顏，默默獨行李。","忽逢平生友，一笑方在此。","秋清寧風日，楚思浩雲水。","爲語弋林者，冥冥鴻遠矣。"],"title":"贈宇文中丞","id":"551b8700-df71-5dca-a9a3-0c74b07d62b0","dynasty":"唐","type":"诗"},{"author":"王昌齡","paragraphs":["盧谿郡南夜泊舟，夜聞兩岸羌戎謳。","其時月黑猿啾啾，微雨霑衣令人愁。","有一遷客登高樓，不言不寐彈箜篌。","彈作薊門桑葉秋，風沙颯颯青冢頭。","將軍鐵驄汗血流，深入匈奴戰未休。","黃旗一點兵馬收，亂殺胡人積如丘。","瘡病驅來配邊州，仍披漠北羔羊裘。","顏色飢枯掩面羞，眼眶淚滴深兩眸。","思還本鄉食犛牛，欲語不得指咽喉。","或有強壯能吚嚘，意說被他邊將讎。","五世屬藩漢主留，碧毛氈帳河曲遊。","橐駞五萬部落稠，勅賜飛鳳金兜鍪。","爲君百戰如過籌，靜掃陰山無鳥投。","家藏鐵券特承優，黃金千斤不稱求。","九族分離作楚囚，深谿寂寞絃苦幽。","草木悲感聲颼飀，僕本東山爲國憂。","明光殿前論九疇，簏讀兵書盡冥搜。","爲君掌上施權謀，洞曉山川無與儔。","紫宸詔發遠懷柔，搖筆飛霜如奪鉤。","鬼神不得知其由，憐愛蒼生比蚍蜉。","朔河屯兵須漸抽，盡遣降來拜御溝。"],"title":"箜篌引","id":"912f628c-ab3c-56af-a0bd-c5039d33fb81","dynasty":"唐","type":"诗"},{"author":"王昌齡","paragraphs":["白馬逐朱車，黃昏入狹邪。","柳樹烏爭宿，爭枝未得飛上屋。","東房少婦壻從軍，每聽烏啼知夜分。"],"title":"烏棲曲","id":"58fa7bf0-3f10-5152-b7ad-d2bc555a4404","dynasty":"唐","type":"诗"},{"author":"王昌齡","paragraphs":["秋風鳴桑條，草白狐兔驕。","邯鄲飲來酒未消，城北原平掣皂鵰。","射殺空營兩騰虎，廻身却月佩弓弰。"],"title":"城傍曲","id":"34d13a5d-99f6-5570-b297-f36082bed36b","dynasty":"唐","type":"诗"},{"author":"王昌齡","paragraphs":["雙絲作綆繫銀瓶，百尺寒泉轆轤上。","懸絲一絕不可望，似妾傾心在君掌。","人生意氣好遷捐，只重狂花不重賢。","宴罷調箏奏離鶴，廻嬌轉盼泣君前。","君不見眼前事，豈保須臾心勿異。","西山日下雨足稀，側有浮雲無所寄。","但願莫忘前者言，剉骨黃塵亦無愧。","行路難，勸君酒，莫辭煩，美酒千鍾猶可盡，心中片愧何可論。","一聞漢主思故劍，使妾長嗟萬古魂。"],"title":"行路難","id":"9712c979-3075-5658-b7d4-552d3f347f57","dynasty":"唐","type":"诗"},{"author":"王昌齡","paragraphs":["祝融之峯紫雲銜，翠如何其雪嶄嵓。","邑西有路緣石壁，我欲從之臥穹嵌。","魚有心兮脫網罟，江無人兮鳴楓杉。","王君飛舄仍未去，蘇耽宅中意遙緘。"],"title":"奉贈張荆州","id":"47d0e72b-72fb-5584-81dd-5859d541b2dd","dynasty":"唐","type":"诗"},{"author":"王昌齡","paragraphs":["聖德超千古，皇風扇九圍。","天廻萬象出，駕動六龍飛。","淑氣來黃道，祥雲覆紫微。","太平多扈從，文物有光輝。"],"title":"駕出長安","id":"5b006619-f3ce-547d-85b0-ac303c4cce8a","dynasty":"唐","type":"诗"},{"author":"王昌齡","paragraphs":["晉水千廬合，汾橋萬國從。","開唐天業盛，入沛聖恩濃。","下輦廻三象，題碑任六龍。","睿明懸日月，千歲此時逢。"],"title":"駕幸河東","id":"147defcb-710c-58af-8195-e5b2440ba06f","dynasty":"唐","type":"诗"},{"author":"王昌齡","paragraphs":["城南虜已合，一夜幾重圍。","自有金笳引，能霑出塞衣。","聽臨關月苦，清入海風微。","三奏高樓曉，胡人掩涕歸。"],"title":"胡笳曲","id":"6bdd8244-6f95-5d6c-8602-5f3fc613e584","dynasty":"唐","type":"诗"},{"author":"王昌齡","paragraphs":["蕭條郡城閉，旅館空寒烟。","秋月對愁客，山鐘搖暮天。","新知偶相訪，斗酒情依然。","一宿阻長會，清風徒滿川。"],"title":"潞府客亭寄崔鳳童","id":"5b7aabeb-2960-5eb5-a951-e5e58616fcfd","dynasty":"唐","type":"诗"},{"author":"王昌齡","paragraphs":["白露傷草木，山風吹夜寒。","遙林夢親友，高興發雲端。","郭外秋聲急，城邊月色殘。","瑤琴多遠思，更爲客中彈。"],"title":"和振上人秋夜懷士會","id":"41ac2be1-32b9-5a54-80e1-a200b01ffe50","dynasty":"唐","type":"诗"},{"author":"王昌齡","paragraphs":["清洛日夜漲，微風引孤舟。","離腸便千里，遠夢生江樓。","楚國橙橘暗，吳門煙雨愁。","東南具今古，歸望山雲秋。"],"title":"送李擢遊江東","id":"15326ac3-c59f-5f77-b5e8-2ed82ecd7580","dynasty":"唐","type":"诗"},{"author":"王昌齡","paragraphs":["秋霧連雲白，歸心浦漵懸。","津人空守纜，村館復臨川。","篷隔蒼茫雨，波連演漾田。"],"title":"沙苑南渡頭","id":"8c48e5a6-028d-5050-8306-a659d7a082d4","dynasty":"唐","type":"诗"},{"author":"王昌齡","paragraphs":["樓頭廣陵近，九月在南徐。","秋色明海縣，寒烟生里閭。","夜帆歸楚客，昨日度江書。","爲問易名叟，垂綸不見魚。"],"title":"客廣陵","id":"99020542-48d6-5cd2-8db3-0ff586639a22","dynasty":"唐","type":"诗"},{"author":"王昌齡","paragraphs":["築室在人境，遂得真隱情。","春盡草木變，雨來池館清。","琴書全雅道，視聽已無生。","閉戶脫三界，白雲自虛盈。"],"title":"靜法師東齋","id":"2af5b51f-9c18-5e8c-92cf-9a437b49f5ac","dynasty":"唐","type":"诗"},{"author":"王昌齡","paragraphs":["物化同枯木，希夷明月珠。","本來生滅盡，何者是虛無。","一坐看如故，千齡獨向隅。","至人非別有，方外不應殊。"],"title":"素上人影塔","id":"0530afc7-fb45-55b4-9a81-893234d2144d","dynasty":"唐","type":"诗"},{"author":"王昌齡","paragraphs":["欣逢柏梁故，共謁聰公禪。","石室無人到，繩牀見虎眠。","陰崖常抱雪，枯澗爲生泉。","出處雖雲異，同歡在法筵。"],"title":"遇薛明府謁聰上人","id":"6ed57659-7a6e-53d7-904f-5e589da6aa5b","dynasty":"唐","type":"诗"},{"author":"王昌齡","paragraphs":["中峯青苔壁，一點雲生時。","豈意石堂裏，得逢焦鍊師。","爐香淨琴案，松影閑瑤墀。","拜受長年藥，翩翻西海期。"],"title":"謁焦鍊師","id":"67fefc27-f722-589a-9cc2-fdd0104d621a","dynasty":"唐","type":"诗"},{"author":"王昌齡","paragraphs":["霜天起長望，殘月生海門。","風靜夜潮滿，城高寒氣昏。","故人何寂寞，久已乖清言。","明發不能寐，徒盈江上尊。"],"title":"宿京江口期劉昚虛不至","id":"bf30b44c-6aa3-5bf2-b10d-27b119a1b31a","dynasty":"唐","type":"诗"},{"author":"王昌齡","paragraphs":["晉陽寒食地，風俗舊來傳。","雨滅龍蛇火，春生鴻雁天。","泣多流水漲，歌發舞雲旋。","西見之推廟，空爲人所憐。"],"title":"寒食即事","id":"2168bc83-6693-5186-bd84-8cc9bbed3dde","dynasty":"唐","type":"诗"},{"author":"王昌齡","paragraphs":["青山遠近帶皇州，霽景重陽上北樓。","雨歇亭臯仙菊潤，霜飛天苑御梨秋。","茱萸插鬢花宜壽，翡翠橫釵舞作愁。","謾說陶潛籬下醉，何曾得見此風流。"],"title":"九日登高","id":"b5c43213-bb4c-5c6a-b451-cfd2be1ad067","dynasty":"唐","type":"诗"},{"author":"王昌齡","paragraphs":["江上巍巍萬歲樓，不知經歷幾千秋。","年年喜見山長在，日日悲看水獨流。","猿狖何曾離暮嶺，鸕鶿空自泛寒洲。","誰堪登望雲烟裏，向晚茫茫發旅愁。"],"title":"萬歲樓","id":"c41b0d5e-d232-59dd-b80b-b0e595470c34","dynasty":"唐","type":"诗"},{"author":"王昌齡","paragraphs":["土德三元正，堯心萬國同。","汾陰備冬禮，長樂應和風。","賜慶垂天澤，流歡舊渚宮。","樓臺生海上，簫鼓出天中。","霧曉筵初接，宵長曲未終。","雨隨青幕合，月照舞羅空。","玉陛分朝列，文章發聖聰。","愚臣忝書賦，歌詠頌絲桐。"],"title":"夏月花萼樓酺宴應制","id":"e2290c99-00f6-598f-be89-ee513b695828","dynasty":"唐","type":"诗"},{"author":"王昌齡","paragraphs":["懷祿貴心賞，東流山水長。","官移會稽郡，地邇上虞鄉。","緩帶屏紛雜，漁舟臨訟堂。","逶迤迴谿趣，猿嘯飛鳥行。","萬室霽朝雨，千峰迎夕陽。","輝輝遠洲暎，曖曖澄湖光。","白髮有高士，青春期上皇。","應須枉車歇，爲我訪荷裳。"],"title":"送歐陽會稽之任","id":"8c222994-07bd-5d21-9027-1f65babe334b","dynasty":"唐","type":"诗"},{"author":"王昌齡","paragraphs":["本來清淨所，竹樹引幽陰。","簷外含山翠，人間出世心。","圓通無有象，聖境不能侵。","真是吾兄法，何妨友弟深。","天香自然會，靈異識鐘音。"],"title":"同王維集青龍寺曇壁上人兄院五韻","id":"fa0a8711-546c-508a-8fe4-baeaf3df38f2","dynasty":"唐","type":"诗"},{"author":"王昌齡","paragraphs":["月從斷山口，遙吐柴門端。","萬木分空霽，流陰中夜攢。","光連虛象白，氣與風露寒。","谷靜秋泉響，巖深青靄殘。","澄清入幽夢，破影抱空巒。","恍惚琴窗裏，松谿曉思難。"],"title":"東谿翫月","id":"d7d18003-7fda-5962-b95f-a2b5c96ac7b5","dynasty":"唐","type":"诗"},{"author":"王昌齡","paragraphs":["月昃鳴珂動，花連繡戶春。","盤龍玉臺鏡，唯待畫眉人。"],"tags":["爱情"],"title":"朝來曲","id":"816ecff4-8a07-55d2-89a5-36760f6c4179","dynasty":"唐","type":"诗"},{"author":"王昌齡","paragraphs":["大將軍出戰，白日暗榆關。","三面黃金甲，單于破膽還。"],"tags":["组诗","战争","边塞"],"title":"從軍行","id":"7af760e4-f1db-50de-9fc0-3a81f0df1062","dynasty":"唐","type":"诗"},{"author":"王昌齡","paragraphs":["仗劒行千里，微軀感一言。","曾爲大梁客，不負信陵恩。"],"tags":["抒情","答谢"],"title":"答武陵田太守","id":"4a94c495-9882-5904-a935-1188773ccea6","dynasty":"唐","type":"诗"},{"author":"王昌齡","paragraphs":["腰鎌欲何之，東園刈秋韭。","世事不復論，悲歌和樵叟。"],"title":"題灞池二首 一","id":"4baf2cc7-1aa0-5b43-8312-ce200d31f4f0","dynasty":"唐","type":"诗"},{"author":"王昌齡","paragraphs":["開門望長川，薄暮見漁者。","借問白頭翁，垂綸幾年也。"],"title":"題灞池二首 二","id":"5806a7d0-6624-5f05-ae68-5a9e0c4cb1c0","dynasty":"唐","type":"诗"},{"author":"王昌齡","paragraphs":["椶櫚花滿院，苔蘚入閑房。","彼此名言絕，空中聞異香。"],"title":"題僧房","id":"e5d023b0-9014-5a3c-80e1-5fbc275229c4","dynasty":"唐","type":"诗"},{"author":"王昌齡","paragraphs":["雙峰褐衣久，一磬白眉長。","誰識野人意，徒看春草芳。"],"title":"擊磬老人","id":"08442fa5-73f7-50f9-aa8a-0e50ddc91993","dynasty":"唐","type":"诗"},{"author":"王昌齡","paragraphs":["荆門不堪別，況乃瀟湘秋。","何處遙望君，江邊明月樓。"],"title":"送胡大","id":"5514fba4-3d46-5766-a6c9-90e4d74d2ce8","dynasty":"唐","type":"诗"},{"author":"王昌齡","paragraphs":["暎門淮水綠，留騎主人心。","明月隨良掾，春潮夜夜深。"],"tags":["送别","友情"],"title":"送郭司倉","id":"8af1c0df-375a-52a2-a2a3-728d1d0e50a0","dynasty":"唐","type":"诗"},{"author":"王昌齡","paragraphs":["怨別秦楚深，江中秋雲起。","天長杳無隔，月影在寒水。"],"title":"送李十五","id":"e79c2e49-aca6-5a51-88ba-d136aa65cbd2","dynasty":"唐","type":"诗"},{"author":"王昌齡","paragraphs":["楓林已愁暮，楚水復堪悲。","別後冷山月，清猿無斷時。"],"title":"送張四","id":"e01b5ff2-180c-5b3c-b32c-2a31c821cc63","dynasty":"唐","type":"诗"},{"author":"王昌齡","paragraphs":["諸侯分楚郡，飲餞五谿春。","山水清暉遠，俱憐一逐臣。"],"title":"武陵田太守席送司馬盧谿","id":"08231ead-6b8b-56ae-bcc4-3eaee501f9f9","dynasty":"唐","type":"诗"},{"author":"王昌齡","paragraphs":["客心仍在楚，江館復臨湘。","別意猿鳥外，天寒桂水長。"],"title":"送譚八之桂林","id":"e7adc54c-5ba4-5f2e-9a13-ffdfd9c28b32","dynasty":"唐","type":"诗"},{"author":"王昌齡","paragraphs":["平明江霧寒，客馬江上發。","扁舟事洛陽，窅窅含楚月。"],"title":"送劉十五之郡","id":"ab670d46-718b-509c-b227-4cb6c5c77b3a","dynasty":"唐","type":"诗"},{"author":"王昌齡","paragraphs":["烽火城西百尺樓，黃昏獨上海風秋。","更吹羌笛關山月，無那金閨萬里愁。"],"title":"從軍行七首 一","id":"5d4980ce-607e-531f-a5cd-d1f353851ad1","dynasty":"唐","type":"诗"},{"author":"王昌齡","paragraphs":["琵琶起舞換新聲，總是關山舊別情。","撩亂邊愁聽不盡，高高秋月照長城。"],"title":"從軍行七首 二","id":"f76d49a0-4f67-554d-af5f-73ea6d5cfe62","dynasty":"唐","type":"诗"},{"author":"王昌齡","paragraphs":["關城榆葉早疎黃，日暮雲沙古戰場。","表請回軍掩塵骨，莫教兵士哭龍荒。"],"title":"從軍行七首 三","id":"659ab094-4261-5096-89f0-d1b5ad72bec4","dynasty":"唐","type":"诗"},{"author":"王昌齡","paragraphs":["青海長雲暗雪山，孤城遙望玉門關。","黃沙百戰穿金甲，不破樓蘭終不還。"],"tags":["战争","山水","一年级下册","边塞","高中古诗","壮志"],"title":"從軍行七首 四","id":"df74edbd-7523-5d7a-b242-89db3d114cc9","dynasty":"唐","type":"诗"},{"author":"王昌齡","paragraphs":["大漠風塵日色昏，紅旗半捲出轅門。","前軍夜戰洮河北，已報生擒吐谷渾。"],"title":"從軍行七首 五","id":"f92f7701-bf52-5484-96ea-f9d943a8a914","dynasty":"唐","type":"诗"},{"author":"王昌齡","paragraphs":["胡瓶落膊紫薄汗，碎葉城西秋月團。","明敕星馳封寶劒，辭君一夜取樓蘭。"],"title":"從軍行七首 六","id":"548045fd-2792-516e-8338-9bd0054c0a88","dynasty":"唐","type":"诗"},{"author":"王昌齡","paragraphs":["玉門山嶂幾千重，山北山南總是烽。","人依遠戍須看火，馬踏深山不見蹤。"],"title":"從軍行七首 七","id":"cff8dd2c-4b76-50a2-b73c-eed0f85f7f1e","dynasty":"唐","type":"诗"},{"author":"王昌齡","paragraphs":["秦時明月漢時關，萬里長征人未還。","但使龍城飛將在，不教胡馬度陰山。"],"tags":["战争","写景","忧国忧民","爱国","唐诗三百首","乐府","山","边塞"],"title":"出塞二首 一","id":"8393a6fe-cb41-5b15-96a6-0423d83e0c18","dynasty":"唐","type":"诗"},{"author":"王昌齡","paragraphs":["騮馬新跨白玉鞍，戰罷沙場月色寒。","城頭鐵鼓聲猶振，匣裏金刀血未乾。"],"title":"出塞二首 二","id":"755c2dc6-6f8e-5fbe-abdc-46efcdac2deb","dynasty":"唐","type":"诗"},{"author":"王昌齡","paragraphs":["吳姬越豔楚王妃，爭弄蓮舟水濕衣。","來時浦口花迎入，采罷江頭月送歸。"],"title":"采蓮曲二首 一","id":"f24fcaae-fb77-521c-8c80-22c1b3803efd","dynasty":"唐","type":"诗"},{"author":"王昌齡","paragraphs":["荷葉羅裙一色裁，芙蓉向臉兩邊開。","亂入池中看不見，聞歌始覺有人來。"],"tags":["少女","植物","写景"],"title":"采蓮曲二首 二","id":"97de6e7a-15af-5967-a2cf-d81ee692a882","dynasty":"唐","type":"诗"},{"author":"王昌齡","paragraphs":["貴人妝梳殿前催，香風吹入殿後來。","仗引笙歌大宛馬，白蓮花發照池臺。"],"title":"殿前曲二首 一","id":"d7b8aeae-b036-5966-abd2-a50c4234eda6","dynasty":"唐","type":"诗"},{"author":"王昌齡","paragraphs":["胡部笙歌西殿頭，梨園弟子和涼州。","新聲一段高樓月，聖主千秋樂未休。"],"title":"殿前曲二首 二","id":"4f0e3a44-96f8-5d3f-b752-721864c9b5ec","dynasty":"唐","type":"诗"},{"author":"王昌齡","paragraphs":["昨夜風開露井桃，未央前殿月輪高。","平陽歌舞新承寵，簾外春寒賜錦袍。"],"tags":["唐诗三百首","七言绝句","宫怨","女子"],"title":"春宮曲","id":"1719b131-47b3-5570-a523-9ec9cfe3a4fe","dynasty":"唐","type":"诗"},{"author":"王昌齡","paragraphs":["西宮夜靜百花香，欲捲珠簾春恨長。","斜抱雲和深見月，朦朧樹色隱昭陽。"],"title":"西宮春怨","id":"1d6f4b37-60e0-5d8e-8ab3-36fcc5e2710c","dynasty":"唐","type":"诗"},{"author":"王昌齡","paragraphs":["芙蓉不及美人妝，水殿風來珠翠香。","誰分含啼掩秋扇，空懸明月待君王。"],"title":"西宮秋怨","id":"9ee1c493-dfd1-5bdc-b6fa-3a7d14673391","dynasty":"唐","type":"诗"},{"author":"王昌齡","paragraphs":["金井梧桐秋葉黃，珠簾不捲夜來霜。","熏籠玉枕無顏色，臥聽南宮清漏長。"],"title":"長信秋詞五首 一","id":"43edb070-d651-5f49-9797-eea79222f63c","dynasty":"唐","type":"诗"},{"author":"王昌齡","paragraphs":["高殿秋砧響夜闌，霜深猶憶御衣寒。","銀燈青瑣裁縫歇，還向金城明主看。"],"title":"長信秋詞五首 二","id":"7de44e15-b254-523d-b852-97497f779aca","dynasty":"唐","type":"诗"},{"author":"王昌齡","paragraphs":["奉帚平明金殿開，且將團扇暫裴回。","玉顏不及寒鴉色，猶帶[昭]陽日影來。"],"title":"長信秋詞五首 三","id":"f31bd5a6-c0e0-59b1-9aec-ccd08d7849dd","dynasty":"唐","type":"诗"},{"author":"王昌齡","paragraphs":["真成薄命久尋思，夢見君王覺後疑。","火照西宮知夜飲，分明複道奉恩時。"],"title":"長信秋詞五首 四","id":"b29edab0-3487-5460-8e61-1e77f0886625","dynasty":"唐","type":"诗"},{"author":"王昌齡","paragraphs":["長信宮中秋月明，昭陽殿下擣衣聲。","白露堂中細草跡，紅羅帳裏不勝情。"],"title":"長信秋詞五首 五","id":"839b4899-0a0e-53a0-b3fb-42e7ecdd1ea4","dynasty":"唐","type":"诗"},{"author":"王昌齡","paragraphs":["白馬金鞍從武皇，旌旗十萬宿長楊。","樓頭小婦鳴箏坐，遙見飛塵入建章。"],"title":"青樓曲二首 一","id":"98d1d12b-f09a-5f78-9a72-df87f82e6ff7","dynasty":"唐","type":"诗"},{"author":"王昌齡","paragraphs":["馳道楊花滿御溝，紅妝縵綰上青樓。","金章紫綬千餘騎，夫壻朝回初拜侯。"],"title":"青樓曲二首 二","id":"186cc066-59de-5695-84e6-4f1b678c1f4d","dynasty":"唐","type":"诗"},{"author":"王昌齡","paragraphs":["香幃風動花入樓，高調鳴箏緩夜愁。","腸斷關山不解說，依依殘月下簾鉤。"],"tags":["思念","伤怀"],"title":"青樓怨","id":"f3175282-5bd2-5d2f-8fa5-772ca6fc7a16","dynasty":"唐","type":"诗"},{"author":"王昌齡","paragraphs":["錢塘江邊是誰家，江上女兒全勝花。","吳王在時不得出，今日公然來浣紗。"],"tags":["钱塘江"],"title":"浣紗女","id":"10982517-93ca-54a2-a10f-98269fdd5a70","dynasty":"唐","type":"诗"},{"author":"王昌齡","paragraphs":["閨中少婦不曾愁，春日凝妝上翠樓。","忽見陌頭楊柳色，悔教夫壻覓封侯。"],"tags":["唐诗三百首","妇女","春天","七言绝句","闺怨"],"title":"閨怨","id":"a53b3531-74ba-53d8-8e63-9c487048bab5","dynasty":"唐","type":"诗"},{"author":"王昌齡","paragraphs":["乘輿執玉已登壇，細草霑衣春殿寒。","昨夜雲生拜初月，萬年甘露水晶盤。"],"title":"甘泉歌","id":"31bb3585-6cf9-5834-9d0e-0be631e7057c","dynasty":"唐","type":"诗"},{"author":"王昌齡","paragraphs":["青鸞飛入合歡宮，紫鳳銜花出禁中。","可憐今夜千門裏，銀漢星回一道通。"],"title":"蕭駙馬宅花燭","id":"cfd678ec-d467-5b44-87e4-b4166e10cd47","dynasty":"唐","type":"诗"},{"author":"王昌齡","paragraphs":["角鷹初下秋草稀，鐵驄拋鞚去如飛。","少年獵得平原兔，馬後橫捎意氣歸。"],"title":"觀獵","id":"cc206c10-a5a7-587b-961a-95bcbdcb62ea","dynasty":"唐","type":"诗"},{"author":"王昌齡","paragraphs":["一從恩譴度瀟湘，塞北江南萬里長。","莫道薊門書信少，鴈飛猶得到衡陽。"],"title":"寄穆侍御出幽州","id":"14fe53f4-29c8-5da0-947c-b09c10a7210b","dynasty":"唐","type":"诗"},{"author":"王昌齡","paragraphs":["聞道將軍破海門，如何遠謫渡湘沅。","春來明主封西嶽，自有還君紫綬恩。"],"tags":["华山"],"title":"寄陶副使","id":"bd331036-123f-5fca-aa2b-37a6ec11abb3","dynasty":"唐","type":"诗"},{"author":"王昌齡","paragraphs":["與君同病復漂淪，昨夜宣城別故人。","明主恩深非歲久，長江還共五谿濱。"],"tags":["长江"],"title":"至南陵答皇甫岳","id":"b9b91ea5-2a2f-5a2f-8fec-a75b35f18aa3","dynasty":"唐","type":"诗"},{"author":"王昌齡","paragraphs":["南浦逢君嶺外還，沅谿更遠洞庭山。","堯時恩澤如春雨，夢裏相逢同入關。"],"tags":["洞庭湖"],"title":"西江寄越弟","id":"c205aba3-81fa-56f4-806e-07706e81d838","dynasty":"唐","type":"诗"},{"author":"王昌齡","paragraphs":["霜天留後故情歡，銀燭金爐夜不寒。","欲問吳江別來意，青山明月夢中看。"],"title":"李四倉曹宅夜飲","id":"46df4aff-07b5-5c06-8bc8-1ef6252ace71","dynasty":"唐","type":"诗"},{"author":"王昌齡","paragraphs":["源向春城花幾重，江明深翠引諸峯。","與君醉失松溪路，山館寥寥傳暝鐘。"],"title":"宴春源","id":"24231308-e740-5385-a3f3-91898ebf5bf0","dynasty":"唐","type":"诗"},{"author":"王昌齡","paragraphs":["沅溪夏晚足涼風，春酒相攜就竹叢。","莫道絃歌愁遠謫，青山明月不曾空。"],"title":"龍標野宴","id":"93c6d5e7-d0d8-51cb-8c0b-1f00779e7f28","dynasty":"唐","type":"诗"},{"author":"王昌齡","paragraphs":["孤舟微月對楓林，分付鳴箏與客心。","嶺色千重萬重雨，斷絃收與淚痕深。"],"title":"聽流人水調子","id":"d3123309-0bfe-5ec6-9391-7a68ce48da1b","dynasty":"唐","type":"诗"},{"author":"王昌齡","paragraphs":["梁園秋竹古時烟，城外風悲欲暮天。","萬乘旌旗何處在？平臺賓客有誰憐。"],"title":"梁苑","id":"4c22c904-8a47-51b9-8658-370b7acedba3","dynasty":"唐","type":"诗"},{"author":"王昌齡","paragraphs":["齋心問易太陽宮，八卦真形一氣中。","仙老言餘鶴飛去，玉清壇上雨濛濛。"],"title":"武陵龍興觀黃道士房問易因題","id":"7c2300eb-25c8-5af7-a1c0-e71ba3abc567","dynasty":"唐","type":"诗"},{"author":"王昌齡","paragraphs":["醉別江樓橘柚香，江風引雨入舟涼。","憶君遙在瀟湘月，愁聽清猿夢裏長。"],"tags":["送别","写景","友情"],"title":"送魏二","id":"7c397299-3c38-5186-8dc6-5770af3f8105","dynasty":"唐","type":"诗"},{"author":"王昌齡","paragraphs":["故園今在灞陵西，江畔逢君醉不迷。","小弟鄰莊尚漁獵，一封書寄數行啼。"],"title":"別李浦之京","id":"edf843a6-e465-5fea-a77a-c819f4b2e9d4","dynasty":"唐","type":"诗"},{"author":"王昌齡","paragraphs":["秋在水清山暮蟬，洛陽樹色鳴臯烟。","送君歸去愁不盡，又惜空度涼風天。"],"tags":["送别","写景","友情"],"title":"送狄宗亨","id":"60625237-c35b-56e7-8cf1-530e6453c2e4","dynasty":"唐","type":"诗"},{"author":"王昌齡","paragraphs":["津頭雲雨暗湘山，遷客離憂楚地顏。","遙送扁舟安陸郡，天邊何處穆陵關。"],"title":"送薛大赴安陸","id":"d38f2b1b-0d71-5846-8a57-79154648f51c","dynasty":"唐","type":"诗"},{"author":"王昌齡","paragraphs":["寒雨連天夜入湖，平明送客楚山孤。","洛陽親友如相問，一片冰心在玉壺。"],"tags":["唐诗三百首","写雨","抒情","送别","七言绝句","雨","六年级下册","小学古诗"],"title":"芙蓉樓送辛漸二首 一","id":"f9b2a274-392c-581d-a45d-87705a7368ab","dynasty":"唐","type":"诗"},{"author":"王昌齡","paragraphs":["丹陽城南秋海陰，丹陽城北楚雲深。","高樓送客不能醉，寂寂寒江明月心。"],"title":"芙蓉樓送辛漸二首 二","id":"d0b696db-724f-5806-8d39-74c4e5b855e4","dynasty":"唐","type":"诗"},{"author":"王昌齡","paragraphs":["莫道秋江離別難，舟船明日是長安。","吳姬緩舞留君醉，隨意青楓白露寒。"],"tags":["抒情","友谊","送别"],"title":"重別李評事","id":"674d2663-d245-557e-891c-6417c93a1028","dynasty":"唐","type":"诗"},{"author":"王昌齡","paragraphs":["南越歸人夢海樓，廣陵新月海亭秋。","寶刀留贈長相憶，當取戈船萬戶侯。"],"title":"別陶副使歸南海","id":"7304ea10-e112-502f-b0b4-9f29661f8e9d","dynasty":"唐","type":"诗"},{"author":"王昌齡","paragraphs":["寒江綠水楚雲深，莫道離憂遷遠心。","曉夕雙帆歸鄂渚，愁將孤月夢中尋。"],"title":"送人歸江夏","id":"bef2789e-e53d-504c-93f0-292bb5854315","dynasty":"唐","type":"诗"},{"author":"王昌齡","paragraphs":["玉盌金罍傾送君，江西日入起黃雲。","扁舟乘月暫來去，誰道滄浪吳楚分。"],"title":"送李五","id":"51123ffe-4ef1-5c09-adaf-0cbb76671840","dynasty":"唐","type":"诗"},{"author":"王昌齡","paragraphs":["深林秋水近日空，歸棹演漾清陰中。","夕浦離觴意何已，草根寒露悲鳴蟲。"],"title":"送十五舅","id":"710528ff-1bb5-500d-b5d6-58aeef5be6be","dynasty":"唐","type":"诗"},{"author":"王昌齡","paragraphs":["長亭駐馬未能前，井邑蒼茫含暮煙。","醉別何須更惆悵，回頭不語但垂鞭。"],"title":"留別郭八","id":"712b0938-1f2e-5a66-804f-4da6bdd195e6","dynasty":"唐","type":"诗"},{"author":"王昌齡","paragraphs":["清江月色傍林秋，波上熒熒望一舟。","鄂渚輕帆須早發，江邊明月爲君留。"],"title":"送竇七","id":"4b3f5a06-7610-569e-9034-7b98e19277a4","dynasty":"唐","type":"诗"},{"author":"王昌齡","paragraphs":["搖曳巴陵洲渚分，清江傳語便風聞。","山長不見秋城色，日暮蒹葭空水雲。"],"title":"巴陵送李十二","id":"025174f6-4d63-5bcf-a731-1c975fef90e6","dynasty":"唐","type":"诗"},{"author":"王昌齡","paragraphs":["黃河渡頭歸問津，離家幾日茱萸新。","漫道閨中飛破鏡，猶看陌上別行人。"],"tags":["黄河"],"title":"送裴圖南","id":"d1112ae3-6ce1-5feb-a361-32919108e978","dynasty":"唐","type":"诗"},{"author":"王昌齡","paragraphs":["辰陽太守念王孫，遠謫沅谿何可論。","黃鶴青雲當一舉，明珠吐著抱君恩。"],"title":"留別司馬太守","id":"60fe3185-f4ce-509e-8085-374a0a8be02d","dynasty":"唐","type":"诗"},{"author":"王昌齡","paragraphs":["武陵溪口駐扁舟，溪水隨君向北流。","行到荆門上三峽，莫將孤月對猿愁。"],"title":"盧溪主人","id":"282281b8-7125-553c-aac2-b7bf50a12af1","dynasty":"唐","type":"诗"},{"author":"王昌齡","paragraphs":["冬夜傷離在五溪，青魚雪落鱠橙虀。","武岡前路看斜月，片片舟中雲向西。"],"title":"送程六","id":"89718856-7bc9-5d30-962b-5c5d2e51aafb","dynasty":"唐","type":"诗"},{"author":"王昌齡","paragraphs":["遠別舟中蔣山暮，君行舉首燕城路。","薊門秋月隱黃雲，期向金陵醉江樹。"],"title":"送朱越","id":"7163ac5f-e8d8-52ef-91e4-ff2d0cc54186","dynasty":"唐","type":"诗"},{"author":"王昌齡","paragraphs":["別館蕭條風雨寒，扁舟月色渡江看。","酒酣不識關西道，却望春江雲尚殘。"],"title":"別辛漸","id":"5a55c8b6-0f4d-5d1a-b664-e44ac1f3052a","dynasty":"唐","type":"诗"},{"author":"王昌齡","paragraphs":["流水通波接武岡，送君不覺有離傷。","青山一道同雲雨，眀月何曽是兩鄉。"],"title":"送柴侍御","id":"cde60cb0-795f-58ca-9736-185ff17a9e04","dynasty":"唐","type":"诗"},{"author":"王昌齡","paragraphs":["桂陽秋水長沙縣，楚竹離聲爲君變。","青山隱隱孤舟微，白鶴雙飛忽相見。"],"title":"送萬大歸長沙","id":"19915fd1-f9b3-5763-9175-8367b0d0fcf6","dynasty":"唐","type":"诗"},{"author":"王昌齡","paragraphs":["沅江流水到辰陽，谿口逢君驛路長。","遠謫誰知望雷雨，明年春水共還鄉。"],"title":"送吳十九往沅陵","id":"40c2dc88-a58d-564f-8481-d2fd3e400833","dynasty":"唐","type":"诗"},{"author":"王昌齡","paragraphs":["漵浦潭陽隔楚山，離尊不用起愁顏。","明祠靈響期昭應，天澤俱從此路還。"],"title":"別皇甫五","id":"ce737f9a-732e-5537-b195-195d9efdc18a","dynasty":"唐","type":"诗"},{"author":"王昌齡","paragraphs":["龍溪只在龍標上，秋月孤山兩相向。","譴謫離心是丈夫，鴻恩共侍春江漲。"],"title":"送崔參軍往龍溪","id":"eb377bc4-e150-5b76-8409-19851e5b353b","dynasty":"唐","type":"诗"},{"author":"王昌齡","paragraphs":["東楚吳山驛樹微，軺車銜命奉恩輝。","英僚攜出新豐酒，半道遙看驄馬歸。"],"title":"送鄭判官","id":"3f2adb6d-0f9a-5000-9e88-76fb473a2644","dynasty":"唐","type":"诗"},{"author":"王昌齡","paragraphs":["吳掾留觴楚郡心，洞庭秋雨海門陰。","但令意遠扁舟近，不道滄江百丈深。"],"tags":["洞庭湖"],"title":"送姚司法歸吳","id":"126402b9-af02-51d7-836c-326d6a729391","dynasty":"唐","type":"诗"},{"author":"王昌齡","paragraphs":["留君夜飲對瀟湘，從此歸舟客夢長。","嶺上梅花侵雪暗，歸時還拂桂花香。"],"title":"送高三之桂林","id":"0e619a8a-0b08-5de6-98e7-b75cf79a4400","dynasty":"唐","type":"诗"},{"author":"王昌齡","paragraphs":["白花原頭望京師，黃河水流無盡時。","窮秋曠野行人絕，馬首東來知是誰。"],"tags":["黄河","抒情"],"title":"旅望","id":"86214312-5609-5a77-9433-7d4d9d4d3883","dynasty":"唐","type":"诗"},{"author":"王昌齡","paragraphs":["叩齒焚香出世塵，齋壇鳴磬步虛人。","百花仙醞能留客，一飯胡麻度幾春。"],"title":"題朱鍊師山房","id":"0b645a9c-2530-5671-b358-a5902d9b4752","dynasty":"唐","type":"诗"},{"author":"王昌齡","paragraphs":["松間白髮黃尊師，童子燒香禹步時。","欲訪桃源入溪路，忽聞雞犬使人疑。"],"title":"武陵開元觀黃鍊師院三首 一","id":"0bd2b728-1d56-51a3-b6f0-e8589d7b145b","dynasty":"唐","type":"诗"},{"author":"王昌齡","paragraphs":["先賢盛說桃花源，塵忝何堪武陵郡。","聞道秦時避地人，至今不與人通問。"],"title":"武陵開元觀黃鍊師院三首 二","id":"e077205c-ec92-5e9f-9908-6c8e6f09c53d","dynasty":"唐","type":"诗"},{"author":"王昌齡","paragraphs":["山觀空虛清靜門，從官役吏擾塵喧。","暫因問俗到真境，便欲投誠依道源。"],"title":"武陵開元觀黃鍊師院三首 三","id":"7bc4fff4-7d61-5425-926b-4ecd04f6c58c","dynasty":"唐","type":"诗"},{"author":"王昌齡","paragraphs":["河上老人坐古槎，合丹只用青蓮花。","至今八十如四十，口道滄溟是我家。"],"title":"河上老人歌","id":"c75fbd58-5d57-5068-a2ad-32fca1e66bc4","dynasty":"唐","type":"诗"},{"author":"王昌齡","paragraphs":["音書杜絕白狼西，桃李無顏黃鳥啼。","寒雁春深歸去盡，出門腸斷草萋萋。"],"title":"春怨","id":"2ee81e12-8464-520e-87fa-36ae395cacd7","dynasty":"唐","type":"诗"},{"author":"王昌齡","paragraphs":["朝薦抱良策，獨倚江城樓。","昨從金陵邑，遠謫沅溪濱。","娟魄已三孕。","駕幸溫泉日，嚴霜子月初。","長亭酒未醒，千里風動地。","蒼荻寒滄江，石頭岸邊飲。","天仗森森練雪凝，身騎鐵驄自臂鷹。"],"title":"句","id":"612ef7b4-ccbe-52a2-94db-26022b7e567b","dynasty":"唐","type":"诗"}],"count":222}